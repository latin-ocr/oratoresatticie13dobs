CONTRA ALCIBIADEM I. 259

patrem, Alcibiadem seniorem, comparaverat. Potitus itaque loco
Theotimus per junioris proditionem, primum constupravit eum jam
puberem factum, deinde in carcerem dedit, negans libertatem ei
reddendam nisi certa imperata mercede eam redimeret. Quo tem-
pore tanto pater odio filii exarsit, ut se negaret ossa adeo filii le-
cturum, si illa in captivitate diem supremum obisset. Illa eum e
captivitate Archebiades amator ejus factus, patre exstincto, redemit.
N on multo autem post absumptis per aleam bonis piraticam exer·
cuit: e Leuca Acta evectus amicos ponto demersit.

8. Longum sit, judices, omnia enumerare scelera, quibus aut
cives aut necessarios aut hospites suos aut alios quoscunque vio-
lavit; unum hoc audite: HipponicuS, coram multis testibus ad
hanc unam rem convocatis, uxorem suam Alcibiadis hujus sororem
domo ejecit, affirmans, hunc Alcibiadem domum suam frequentare
ut uxoris suae non fratrem sed maritum. Talium tot numero et
tam atrocium sibi scelerum cum conscius esset, nulla tamen
eorum ducitur poenitentia neque futurorum angitur sollicitudine.
Tametsi unum eum decebat omnium maxime sobrium atque pu-
dentem esse, quo per vitae suae innocentiam patris criminibus excu-
sationem pararet et quasi portum aperiret: at ille contra injuriis
atque contumeliis alios ultro lacessere audet, quasi fieri possit, ut
cordati homines veram credant vel millesimam partem earum ca-
lumniarum, quibus probra sibi domestica gentique suae propria in
alios confert; quem oportebat meminisse filium se illius Alcibiadis
esse,{ qui Lacedaemoniis auctor fuit Deceleae communiendae quo
vos domi vestrae compesceremini, qui vestra cum classe hinc abiit
quo insulas vobis amicas atque fidas a fide abstractas potestati ve-
strae eriperet, qui hostibus nuda reipublicae latera demonstravit et
ulcera occulta denudavit, qui saepius in castris hostium venit, ut
jugum patriae cervicibus imponeret, quam vobiscum exiit ad hostes
perdomandum. Quae tanta scelera tam impii hominis vos par est
vestrique causa et posterorum ulcisci, quemcunque tandem ex ejus
prole atque necessariis sub potestatem vestram nanciscaminh Au-
dio quidem eum saepius hoc invidiosum occentare‚ haud convenire,
'ut‚ quo ab exsilio revocatus pater ipsius multis et insignibus donis
atque honoribus a populo cumulatus sit, illius exsilii invidia haud
merita et odio iniquo ipse prematur. Mihi vero indignum videretur,
si vos, cum tributos aliquando honores patri rursus derogavissetis
ceu per nefas et citra meritum delatos, tum filium criminibus et
flagitiis obsitum velletis absolvere, quo locum essetis interpretationi
sinistrae facturi ac si pater ejus civis fuisset de patria optime me-
ritus.

9. Verum enim vero, cum alias multas ob causas, tum hanc haud
minime ob impudentiam dignus est Alcibiades quem condemnetis,

