248 LYSIAE

neque nati cives neque unquam creati nomina sua in tabulas civium
publicas furtim inscio populo injussuque ejus immittant, fraude ora-
torum et tabulariorum largitionibus corruptorum, qua de re decre-
tum hoc certos vos faciet, a scriba mox recitandum3 nullae tamen
usquam locorum exstant tabulae, quibus Agoratus civis Atheniensis
creatus atque nuncupatus esset.

DECRETUM.

Certos jam confido vos esse, judices, Aguratum civem Atheni·
ensem non esse: et nihilominus tamen, alienus a vestrae civitatis
nomine atque jure cum sit, tam est audax tam protervus tam im-
purus tam vestri contemptor, ut et judex sederit et in concionibus
cum populo egerit, causasque capitales nullius non generis, quas
modo mens humana comminiscatur, accusator egerit, praescripto in
capitibus accusationum: Agoratus Anagyrasius. Eum enim se fert.
Adhuc aliud luculentum videte documentum, unde constet, ab Ago-
rato Phrynichum haud esse dejectum, cujus caedis ob meritum Ago·
ratus se civitate vestra donatum jactat. Phrynichus hic domina-
tionem Quadringentorum instituerat, quorum plerique illo sublato
in exsilium abierunt: Trigintaviri post insecuti et senatus qui sub
illis sedit erant omnes ex horum numero exsulum. Quod si ergo
Phrynichum sustulisset Agoratus‚ videnturne vobis, judices, hi tri-
ginta cum senatu suo hunc Agoratum, quem in potestate haberent,
unquam dimissuri fuisse, et non potius poenas ab eo repetituri cum
caedis in amico suo commissae turn molestiarum exsilii a se ipsis pro·
pter Agoratum tolerati? Nae‚ aut vehementer ego fallor, aut puni-
turi erant Agoratum, si is caedem Phrynichi perpetrasset: atqui non
punierunt, sed absolverunt potius. Utcunque est, sive revera Phry-
nichum quod ait occidit Agoratus, sive gloriam sibi arrogat emen-
titam, utroque tamen pacto tenetur reuS. Nam sive caedem ut a se
commissam falso jactat, quam non commiserit (ut ego nego commis-
sam), nefas facit vobis imponendo: sin autem nihilominus tamen
hoc facinus tuum esse pergis contendere, fingamus tantisper tibique
largiamur, hilum tamen non proficiS. Quid enim? Majoribus ne-
cesse est atque atrocioribus injuriis populum Atheniensem abs te
affectum esse, quibus illius tuae caedis in Phrynicho commissae me-
moriam ex animis Trigintavirorum eraseris: nemini enim uni tu ho·
minum omnium persuadebis, ut credat, Trigintaviros unquam fuisse
commissuros, ut, cum tu Phrynichum occidisses, te tamen absolve-
rent, nisi tu vulnera reipublicae Atheniensium imposuisses insana-
bilia atque feralia. Quod si ergo Phrynichum a se aiet peremptum
mementote horum quae modo dixi, et poenas scelerum ab eo repe-
tite: sin autem negabit, interrogate eum, cujus ob meritum sacti
civem se gerat Atheniensem. Quod siminus habebit demonstrare,

