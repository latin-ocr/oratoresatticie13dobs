136 ANDOClDIS

praeficeretis, sociis vestris tributa propemodum duplicavit: quain
re eum planum atque testatum fecisset, quantum posset et quam
esset formidandus, vectigalia publica suam in rem intervertit atque
depeculatus est. Jam cogitare vos velim, neminem reip. vestroe
pestem afferre praesentiorem, quam eum qui sociis vestris tributa
geminata imponat, in confesso cum sit utrumque, et hoc, vestram
omnem salutem in salute vestrorum sociorum esse sitam, et istud,
socios multo nunc esse teteriore loco atque olim fuerunt. Civem
itaque bonum et justum fuisse Aristidem si existimatis, convenit
ut Alcibiadem hunc civem habeatis unum omnium nequissimum,
quippe cujus scita et instituta scitis et institutis Aristidis adversa
fronte repugnent. Quid enim hac nova tributorum descriptione
effectum est? Hoc nempe, ut complures e civitatibus, quae qui· ’
busque sunt patriae, exsulatum eant, et in Thurios concedant habi-
tatum. Prodet sese haec sociorum erga nos simultas atque male-
volentia, quamprimum fiet ut cum Lacedaemoniis bello maritimo
committamur. Malum ego eum judico reip. dispensatorem, qui
praesentis solummodo temporis habeat rationem, nullam futuri,
plebique consiliorum auctor fiat, jucundorum magis, quam salu-
tarium.

6. Satis equidem eorum mirari non possum tarditatem qui Alci·
biadem status popularis studiosum dictitant esse, qui status aequali-
tatis jurium inter omnes communis tuendae ergo est excogitatus et
in vitam inductus‚,quam {equalitatem ne privatis quidem in rebus ab
Alcibiade observari ipsi tamen cernunt, videntes cupiditatem atque
superbiam et insolentiam, qua Calliam uxoris suae fratrem exagi-
tavit: sororem nempe Calliae cum in matrimonium duxisset cum
dote decem talentorum, coegit Calliam doti alterum tantundem
addere, postquam Hipponicus Calliae et mulieris pater, in castris
apud Delium imperium militare gerens, vita excessisset3 ab hoc enim
Hipponico aiebat Alcibiades sibi praeter dotem adhuc alia decem
talenta promissa fuisse, si filium e filia sua suscepisset. Et quan-
tiuam Alcibiades, id quod e dictis constat, uxorem haberet domi ita
dotatam, ut alia nulla unquam, ex quo Athenae sunt, parem dotem
alii viro attulerit, modis tamen illam tractavit tam indignis, tam se
gessit lascivum, importunum, iniquum, insolentem, impurum, ut
eam in domum, quam materfamilias ita laute dotata incoleret, scorta
induceret et ingenuae et servilis conditionis, eoque uxorem adi-
geret, matronam insignis pudicitiae, ut domo mariti derelicta ad
archontem questum iret de malis atque iniquis modis quibus a
marito haberetur, cujus rei copiam leges uxori male habitae
dabant. Verum ibi vel maxime potentiam suam declaravit Alci-
biades: conducta enim satellitum caterva impressionem in forum
fecit et uxorem inde per vim et armata manu eduxit; quo facto

