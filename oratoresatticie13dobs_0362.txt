350 LYSIAE

modi enim animo qui praediti sunt, eorum permagnum interest re-
ctene an secus habeant reip. fortunae, propterea quod existimant
oportere se perinde damna ejus atque emolumenta participare.
Nam qui, nati cum sint cives, eo tamen sunt animo, ut ubicunque
bene sibi sit copiarumque ad vitam commode degendam satis et
super sit, ibi patriam esse autument, hos constat, transmissa boni
communis cura, in privata sua commoda esse incubituros, quippe
quibus non in civitate sed in fortunis suis sita sit patria. Pla-
num itaque faciam hunc Philonem securitati suae diligentius quam
patriae periclitanti prospexisse, satiusque duxisse salvas habere
fortunas suas in tutoque aetatem degere quam periculis pari cum
aliis civibus contentione obeundis remp. salvam praestare. Cui
cum saeva illa clades contingeret — cujus ego cladis mentionem
hactenus faciam, quatenus rerum narrandarum ordo et natura ne-
cessitatem mihi imponet eam perstringendi -, Philon hic, tina cum
reliquis civibus a Trigintatyrannis e civitate proscriptus, aliquan-
tisper rure consedit; curn autem illi a Phyla in Piraeeum redissent,
civesque nostri non Attico solummodo ex agro verum etiam'ex omni
circa regione finitima coissent, omnes et singuli quarn possent
operam ad succurrendum laboranti patriae conferentes: quid ibi
Philon hic? contra quam alii omnes, convasatis quae ei hic erant
alienam in ditionem se transtulit, Oropum habitatum concessit, ibi
vectigal inquilinatus dependit, sub tutela patroni vixit; malebat
nempe apud illos inquilinum agere, quam apud vos civem pari vo-
biscum jure utentem. Neque, quod constat civium nonnullos fe-
cisse, animum partesque cum fortuna mutavit: nonnulli nempe,
videntes Phylaeis illis conatus prospere succedere, a tyrannorum
partibus ad horum transibant; Philon autem ne harum quidem
secundarum rerum communionem appetiit; rei bene prospereque
jam peractae supervenire, quam ei cum ageretur interesse, maluit;
participare fructus laborum maluit, quam sno consilio suave opera
patriam ornare atque relevare. Non rediit in Piraeeum, neque locus
ullus est in quo collocandi sui copiam vobis fecisset. Jam qui vos
prodidit, quos videret prosperis rerum successibus florentes, quid
ille fuisset ausurus, si vos secius atque vellem resgerentes vi-
disset?

3. Privatis quidem si qui constricti cladibus interesse periculis
iis'haud potuerunt, quibus resp. turn defuncta est, venia hi digni
utique sint -— ecquis enim ultro‚dedita opera infelix sit? —‚ consulto
autem qui 'commiserunt ut a laboribus vestris abessent, hi venia
sunt arcendi: non enim a calamitatibus intercepti abfuerunt, sed'
mala fraude sua temporibus vestris insidiati. Ratus quidam est
usuque universi generis humani constabilitus mos imprimis aequus
et humanus, ut, duobus ejusdem criminis reis factis, offendamur

