‘28 ANTIPHONTIS

et bardus eram, existimans eum nil esse oblocuturum; id enim si prae·
vidissem futurum, quod evenit, ut ille accusationi meae defensionem
opponeret, non satis habuissem crimen ejus indicare, neque defun-
ctus sola altera parte orationis, altera memet ipse defraudassem: et
rursus hic, si debita usus modestia contrahiscere ausus non fuisset,
non altero tanto mihi praestaret, quo nunc praestat, ausus obloqui;
non enirn solummodo meam accusationem sua defensione excepit,sed
etiam praeterea me criminibus ultro ingerendis obrutum ivit,quibus‚
utpote non praevisis, in accusatione ego occurrere non potueram.
Verumenimvero, quamquam tanta parte nos actionis superat, rebus
ipsis tamen adhuc multo pluribus me passibus anteit, vobis persua-
dere laboram, se culpa vacare, eoque precibus a vobis contendens,
ut, clementer atque benevole audita defensione, se absolvatis, me
damnetis, qui nulla mala fraude commissa, praeter illa priora mala.
misera atque infanda, adbuc multo etiam indigniora rebus et non
verbis probra atque damna accipiam: quare ad portum clementiae
atque misericordiae vestrae, judices, confugiens, quibus hoc est mu-
neris datum, nt impia facinora animadvertatis ab iisque recte et
praeclare facta dignoscatis, vos rogo ut, facta coram oculis videntes
certa et nulli controversiae obnoxia, fallacis et captiosae facundiae
praestigiis ne vos detis ludendos, neve credatis ei persuadere vobis
contendenti, falsa esse atque ementita ea quae vere evenisse inter
omnes constat: narn si fucata illa eloquentia plus valet mentes im-
posturis illaqueatas ad assensum pertrahere, veritate tamen caret:
veritas autem, tametsi minus diserta est et a pompa eloquentiae.
vanae denudata, simplicitate sua tamen et integritate potentior est.
Quare possem quidem hactenus, justitia causae meae fretus, conten-
tionem omnem defensoris securus ridere: verumtamen duritia atque
saevities sortis meae, a qua nihil non infestum metuere debeo, metum
mihi injecit, ne, praeterquam quod commodis carendum mihi sit, quae
poteram a filio percipere, nunc a fato ejus praematuro intercepta,
insuper etiarn hoc obrutus dedecore abeam, ut videam filiurn a vobis
homicidii insimulatum, ultro ab ipsomet in se admissi. Eo enim
processit defensor audaciae atque impudentiae, ut filium suum, a quo
illud jaculum intortum suit, cujus vulnere meus filius exanimatus
est, neget vulnus imposuisse, neget occidisse; contraque eum, qui
jaculum ne manibus quidem contigit, et ne in mentem quidem sibi
venire passus fuit ut jaculum intorqueret, quod jaculum neque solum
neque ullum aliud corpus feriit, tamen aiat ipsum suis manibus
illud jaculum per latus suurn transadegisse. Cujus praedicationis
tam evidens et tam palpabilis est repugnantia, ut audeam affirmare,
videri mihi minus laborandum fore in assensu impetrando, si con-
tendam, filium meum ab hoc adolescente, voluntate ipsius et data
opera esse peremptum, quam huic erit laborandum, volenti persua-

