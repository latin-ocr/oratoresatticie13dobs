CONTRA DIOGITONEM. 357

puerorum Diogitonem eorum tutelam flagitiosius atque crudelius
gessisse, patrimoniumque ipsorum furiosiore cum cupiditate con-
cerpsisse quam ullus alius unquam tutor pupilli cujusquam hac in
civitate fecit, tametsi cum pupillo nulla sanguinis necessitudine co-
pulatus, rogo vos, judices, ut tum, quatenus jus et fas sinet, his pu-
eris subveniatis: sin autern, quod recepi demonstraturum, id minus
demonstravero, nil intercedo, quominus vos illique credatis temere
quicquid volet jactanti, et nos posthac in numero improborum ha-
beatis. Sed, quo rem teneatis, a principio inde repetenda videtur:
vos mihi docere conanti aures praebete, judices, propitias.

2. Fratres erant Diodotus et Diogiton‚ iisdem sati parentibus,
concordes inter se, nam hereditatem ita cernebant, ut nummis prae-
sentibus una cum supellectile et mundo ex aequo divisis, fundos et
reliqua bona immobilia communia possiderent. Tum Diodotus
negotiationi animum adjecit, unde facto splendido quaestu cum
crevisset opibus, a Diogitone persuasus filiam ejus domum ducit,
quae Diogitoni tum erat unica; ex eaque suscepit par liberorum
et filiam quae mea est uxor. Aliquanto tempore post accidit, ut
copiae navales cum Thrasyllo gravis armaturae magistro nescio
quo essent ablegandae: illa in militia scriptus inter alios Diodo-
tus, stans in procinctu, uxorem quae eadem ipsi e fratre neptis
erat arcessit, unaque uxoris patrem, qui idem et socer Diodoti et
frater germanus erat avusque liberorum a Diodoto ex hac uxore sus-
ceptorum, existimans propter tam arctas tam multiplicesque necessi-
tudines haud decere tutorem liberis alium praeterquam Diogitonem a
se constitui; Diogitoni itaque una cum tabulis testamenti a se con-
scripti in manus dedit Diodotus ejusque fidei commisit argenti quin-
que talenta; obligationes quoque, seu syngraphas, ad valorem se-.
ptem talentorum cum quadraginta minis foenore nautico creditorum ei
monstravit, nec non aliam syngrapham de duabus mille drachmis in
Cherrhoneso elocatis. Quo facto, ei praecepta reliquit haec, si quid
humani sibi contingeret ut hoc ex itinere domum redire haud liceret,
ut tum Diogiton uxorem cui visum esset nuptui collocaret, addito in
dotem talento his de nummis demendo, contributo insuper omni
mundo muliebri et supellectile domestica, quam teneret ea diaeta in
qua plerumque una esse cum uxore atque cubare consuevisset:
filia ubi nubilis facta nuptui daretur, ut ei tum in dotem talentum
adderetur. Praeterea, quo uxor una cum liberis, absente se, habe—
rent unde alerentur, donec aut rediret ab illa expeditione aut ex-
cessus sui fama haud dubia ad eos perferretur, in manus dedit uxori
viginti minas in argento et praeterea triginta stateras aureos Cyzi-
cenos. Quibus ad hunc modum constitutis domique relictis exem-
plis [seu copiis] illarum rerum a se sic constitutarum, exiit cum
Thrasyllo in castra; unde n'on rediit, Ephesi fato defunctus.

