174 LYs1AE ADVERSUS SIMONEM.

sent, o quam multos in exsilium exterminassent!-—; sed in eos,
si qui ex insidiis quempiam vulnerent, quem occidere gestientes et
parantes haud potuissent: his illi prisci legislatores poenas consti-
tuere tam severas, existimantes, non impositorum vulnerum, sed
agitatorum consiliorum atque machinationum funestarum illos poenas
debere; nam, etsi cupitis minus essent potiti, caedem tamen illos
nihilominus, quantum in ipsis fuisset, patrasse, neque per ipsos
stetisse quo homicidium minus committeretur. Sic vestri majores.
At enimvero vos ipsi quoque saepenumero temporibus praeteritis ad
hunc modum in causis προνοίας pronuntiastis. Et profecto, si qui,
per temulentiam aut per contentionem aut ob amores aut ob ingesta
convicia aut super meretrice digladiati, vulnera acceperint, aut
denique super ejusmodi rebus quarum omnes, ubi resipuerint,
poeniteat, grave sit atque saevum, vos ab iis poenas tam atroces repe-
tere, ut eos civitate exterminetis. ,

9. Prae caeteris in hoc Simone inconstantiam et mutabilitatem
animi miror. Non enim mihi videtur ejusdem esse, ut amoris
una calumniandique morbo teneatur; sed amare quidem animorum
est simpliciorum, calumniari autem versutissimorum. Velim licere
mihi reliquas quoque nequitias ejus coram vobis explicare3 quo
intelligeretis, multo eum esse digniorem qui capitis sui causam ipse
dicat, quam ut alios in discrimen amittendae patriae conjiciat. Ego
vero reliqua quidem omittam: quod vero et vestram flagitare au-
dientiam et documentum fore videturaudaciae atque insolentiae hu-
jus Simonis, de hoc uno commemorabo. In castra ad Corinthum
cum venisset pugna jam depugnata et finita ad Coroneam expedi-
tione, Lacheti cohortis tribuno repugnavit et verbera ingessit, eoque
meruit, ut totius civitatis, quae turn illis in castris universa agebat,
ipse unus negligentissimus disciplinae militaris atque nequissimusju- ,
dicatus, cum infamia,voce praeconis,jussu imperatorum expelleretur.

lO. Multa forent alia praeterea quae de Simone praedicarem,
verum, quoniam ex antiquo ritu non licet in judicio vestro, sena-
tores, a causa aliena proferre, haec pauca vobis proponam diligenter
consideranda: hi meam in domum per vim irruperunt, hi nos
sunt insectati, hi nos per vim raptarunt. Haec recordati pronunciate
id, quod jus et fas est, neque patimini ea me patria per nefas ex-
trudi, pro qua multa certamina decertavi multisque functus sum
muniis cum largitionibus pecuniariis conjunctis, cui malum nullum
unquam neque. ego neque majorum meorum quisquam conscivirnus,
sed multa contra emolumenta atque decora comparavimus; quo
vobiscum alii me merito miserentur, non solum si quid eorum fa-
tale mihi sit pati quoe Simon vult, sed etiam hoc vel solo nomine
quod, per causam hujusmodi tam vilem tam turpem dictu, ad
certamina forensia hujusmodi cum capitis et fortunarum omnium
discrimine conjuncta fuerim adactus.

