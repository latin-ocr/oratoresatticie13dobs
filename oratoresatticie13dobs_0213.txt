ADVERSUS FAMILIARES. 201

cupamini occasionem me injuria afficiendi. Oportebat ergo me
tunc statim sensisse, sortem hanc inevitabilem me quoque manere,
ut istis modis a'vobis tractaret, cum ali0s vestri sodalitii verbis con-
tumeliosis traduceretis. Etiam de Polycle‚ cui nunc praesto estis
omnes, vos docui. Ecquid igitur istaec ego non cavi? Humani
nempe quid patiebar. Qua eram animi simplicitate atque tarditate
ingenii, sperabam delectus vobis amicus esse, quem in oculis si-
nuque ferretis absconditum et tutum a telis maledicentiae vestrae,
propterea quod saepe vos audissem de aliis male coram me lo-
quentes: quae ego vestra maledicta de vestrum unoquoque mutuo
jactata pro arrha vestrae erga me fidei habebam.

6. Ultro igitur ego vestram vobis remitto amicitiam eique re-
nuntio, non intelligens, ita me dii ament, quodnam bonum decusve
mihi per abstinentiam a vestris congressibus decessurum sit: neque
enim ullum ad me bonum a mea vobiscum consuetudine profectum
est. Egone, si quo fiat ut implicer causae forensis discrimine, turn
unum vestrum habebo, qui pro me verba faciat injudicio advocatus
aut testimonio me suo sublevet? Non a patrocinio causae meae susci-
piendo tantum abestis, ut potius pro me dicere paratos prohibeatis?
loco auxilii atque testimonii vestri mihi rebus in aequis atque ho-
nestis praestandi, adestis adversariis meis advocati eosque testimo-
nio adjuvatis. Vosne de me honorifice, id quod benevolos homines
meique studiosos decet, praedicetis? Me solummodo maledictis
nunc exagitatis, brevi post autem ipsi vosmet maledictis mutuis di-
laniabitis; neque enim ego intercedam: quoniam soletis semper
unum aliquem familiarium, quemcunque tandem, maledictis pro-
scindere injuriisque vexare, (accipite sortes vestras a me vate nunc
edendas) ubi ego index factus animorum vestrorum ulcera clande-
stina denudavero ; nemo enim vestrum est, qui non alteri cuicunque
vestri sodalitii male velit eique detraxerit; fiet hoc, ut in vosmet
ipsi tandem convertamini: sic dissipabitur vestrum collegium, sin-
gulis quibusque in alteros infesta rabie saevientibus: qui postremus
supererit, in semet linguam laxabit maledicam, ipse sua discerpet
viscera. Ego vero, qui primus omnium a vobis secesserim, hoc
secessus initio faciendo compendifaciam, ut molestias a vobis acci-
piam et minimas et numero paucissimas : quotquot enim vobis fa-
miliariter utuntur, eos omnes et verbis et factis male mulcati5;
quibus autern nullus est vestri usus, eorum nulli unquam quiequam
incommodavistis.

ῒῦ

J)

