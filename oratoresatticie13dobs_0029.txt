TETRALOGIA Ι. 17

sed fac tamen probabile videri, eam caedem a me patratam esse,
in eaque patranda me humanum quid passum, quod ab humana
natura exspectari eique ignosci consentaneum sit, quamquam eam
caedem reapse neque patravi et patratam a me esse pernego, vel
sic tamen quoque par foret me absolvi. Nam injurias ab inimico
mihi oblatas si ejus sanguine ultus essem, ingentes illae atrocesque
erant injuriae: nam nisi tales essent, non possem videri fecisse
facinus cum humanae naturae infirmitate consentiens: homicidas
enim, et non qui homicidiumjustitiae consonum patraverint‚jure con-
demnaritis. Quicquid est, quocunque vos me pacto absolveritis
hoc crimine, non polluam deorum sanctimoniam in eorum fana
ingrediens, et contendens vobis persuadere ut me absolvatis,
nefanda non facio. Nefanda contra faciunt et pestes vobis mul-
tifarias consciscunt hi, qui, omisso vero homicida, me insontem
homicidii reum agunt: hi auctores vobis fiunt, ut impietate numina
deorum laedatis: hi digni denique sunt, qui eadem omnia patiantur
ipsi, quae me aiunt meruisse, supplicia. Hujusmodi hominibus,
tam impuris, denegate, judices, fidem vestram ipsorumque fidem
parum fidam ducite: me autem e moribus et factis aute actae omnis
meae vitae spectate; quod cum facietis, tum deprehendetis, me
neque vitae cujusquam insidiari neque bona aliena appetere, sed.
contra, multasque spissasque contributiones contribuere, ingentes
aeris summas in trierarchatus, eosque crebros, insumere, splendida
munera choregalia edere, multis succurrere gratuitis de meo largi-
tionibus, pro multis, quibus me de nominibus haud contemnendis
praedem praestitissem, luere solitum, rem auxisse non litium foren-
sium sordibus‚ sed honesti quaestus exercitatione, crebra diis
offerre sacrificia, civilemque me et aequum erga cives gerere,
legibusque convenienter aetatem degere. Talis cum sim fuerimque,
nolite me criminis impii turpisque condemnare. Quod si peremptus
hie adhuc in vivis superesset, non satis haberem me purgare, sed
etiam eum, unaque hos, qui sub praetextu ulciscendae injuriae huic
a me oblatae latentes emungere me nummis conantur, demonstrarem,
per summum nefas me criminum eorum omnium insimulare,
quorum nunc ab his insimulor. Verum majore etiam, quam erga
eos decebat, aequitate atque facilitate utar3 transmittam haec:
unum hoc vos rogabo, qui summae rerum estis arbitri atque corn-
poteS, ut sinatis vos ab infelicitatis meae immanitate ad misericor-
diam flecti vulneribusque ab ea mihi impositis salutarem vestram
manum admoveatis ; nolite, juncta cum his infesta opera, protervo
pede jacenti mihi ventrem quasi conculcare, neve committite ut hi
me pessumdent modo turpissimo legibusque divinis pariter atque

humanis repugnantissimo.
D

