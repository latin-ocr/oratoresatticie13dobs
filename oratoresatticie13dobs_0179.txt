FUNEBRIS. 167

et illos quodammodo solemur et hic compositis parem utcunque
gratiam referamus, si nempe parentesque eorum non minoris facia-
mus atque illi adhucdum superstites eos facere insueverant, libe-
rosque pari caritate complectamur atque si ipsimet eos suscepis-
semus, uxoribus denique viduatis si nos haud minus sedulos prae-
stemus tutores atque illi olim fuere. Quosnam enim majoribus
merito prosequamur bonoribus, quam hic sitos ’ἒ et ex superstitibus
quosnam majori, quam horum necessarios, caritate complectamur?
qui cum ex virtute suorum, quos nunc lugent, olim, illis adhuc
superstitibus, non ampliorem atque alii fructum perceperint;
nunc, sublatis illis, soli, si verum volumus, infortunii onus
perferunt.

16. Verum enim vero, non video, quo expediat in hujusmodi
lamentationes effundi. Non enim nos utique fugiebat, nos omnes
legi naturae natos esse obnoxios, cui semel parendum atque mo-
riendum est: quid opus ergo est, quae fata dudum exspectatione
praecipiebamus, super iis angi? aut tam impatienter ferre mala a
natura imperata, qui sciamus mortem ignavissimum atque infimum
quemque perinde manere atque fortissimum et nobilissimum? Mors
enim non magis praetervidet imbelles, quam strenuos reveretur, sed
aequam se communemque praebet omnibus. Datum si foret, devi-
tatis bellorum fortuitis, vitam sic tandem immortalem agere, de-
ceret utique superstites, donec in vivis superessent, caesos in bellis
perpetuo deflere: jam vero et humana natura morbisque senioque
est obnoxia. eorumque plagis succumbit, et sors nascentem quemque
sortita ad preces surda est flectique recusat. Quapropter eos
oportet ducere beatissimos, si qui periculis defungentes ob res
gravissimas easdemque honestissimas, sic tandem vitam cum
morte commutarint, arbitrio sui non incertae cuidam fortunae per-
misso, neque exspectato mortis genere sponte sua. obveniente, sed
cum delectu generis nobilissimi. Sunt igitur eorum memoriae senii
expertes, honoresque illis habendi omnium hominum commovent
admirationem atque aemulationem: cum enim ob naturam quam
sortiti sunt mortalem lugentur, tum ob virtutem qua exsplendue-
runt pro immortalibus celebrantur. Etenim efferuntur publice, lu-
dique super iis eduntur, habentes locum et robori corporis demon-
strando et ingenii solertiae proferendae et opulentiae expromendae:
id quod testimonio est, si qui in bellis pro patria dimicantes occu-
buissent„eos dignos haberi honoribus iisdem, qui numinibus deorum
immortalium consecrati sunt. Quamquam igitur eos ego equidem
vitae perinde mortisque beatos praedico admirorque, existimans illis
solis nasci expetisse, si qui virtute hoc sint consecuti, ut corpus
mortale sortiti in fama vivant immortali: necesse tamen video
nobis esse, ut, morem antiquo ritui gerentes patriisque institutis,
liic compositos lamentationibus prosequamur.

