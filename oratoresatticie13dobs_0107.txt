DE MYSTERIIS. 95

dignus esset ingesserim; et cum illi, contemptis meis dehortationi-
bus, peccare tamen nihilominus perrexissent, peceatum eorum quoad
licuit silentio texerim‚ neque prius quam extrema cogeret necessitas
prodiderim; cum plerique eorum a Teucro jam indicati, alii morte
luissent, alii in exsilium abissent, nos ipsi denique a Dioclidis per-
fidia in carcerem conjecti ab extremo supplicio vix pilum distaremus.
Tunc enim demum, neque prius, detuli quatuor viros, Panaetium,
Diocritum‚ Lysistratum‚ Chaeredemum. Haud infitiabor hos qua-
tuor propter me in exsilium isse: contra vero ab eodem indicio meo
sunt in vivis et in fortunis suis pater, et sororis maritus, tum tres
consobrini, nec non septem numero cognati alii; hi, in eo jam cum
essent, ut immerita morte per alienum nefas afficerentur, solis nunc
jubar per me vident, ipsique se hoc mihi debere beneficium grati
confitentur: cunctam autern civitatem qui conturbaverat extremaque
in discrimina conjecerat, is a me coargutus fuit, et vos magnis for-
midinibus mutuisque suspicionibus liberati. Quae num vera dicam,
recordamini, quaeso, viri, et conscii vestrum quotquot sunt, hi reli-
quos docento. Tu autem ipsos mihi cita eos, qui propter me vin-
culis exsoluti sunt: optime enim rei gestae ordinem cum teneant,
possint item optime eum hisce [judicibus] enarrare. Sed hac con-
ditione hi hunc in suggestum adscendent, ut tantisper coram vobis,
judices, disserant, donec vobis audientiam praebere disserentibus li-
buerit: deinde reliqua accusationis capita diluam.

13. De rebus itaque tum gestis audivistis, viri, omnia, et purgavi
sic, ut mihi quidem videor, ut satis esse possit: quodsi tamen adhuc
aliquid vestrum quispiam desideret, aut existimet nondum satis dis-
putando declaratum quidquam superesse, aut si quid ego imprudens
prae‘termisero, assurgat is atque me commonefaciat, et satisfaciam
illi quoque. Nunc autem de legibus vos docebo. Cephisius nempe
hic actionem ἐνδείξεως, vel iudicationis, in me quidem instituit ex
titulo legis adhuc validae rataeque, eaque se lege nixum tulit in li-
bello accusatorio, quem prae'tori exhibuit, actionem hanc contra me
exordiens, in ipsa autem oratione accusatoria plebiscitum potissimum
ursit dudum abolitum, auctore Isotimida factum, cujus nil quicquam
ad me pertinet. Ille enim, Isotimides, auctor fuit, ut a templis deo-
rum arcerentur impietatis rei, tam ab aliis facti quam qui ipsi fassi
essent eo se crimine teneri: ego vero neque commisi impietatem,
,neque fassus unquam sum me commisisse. Quod autem hoc ipsum
quoque plebiscitum rescissum atque abrogatum sit, id ego vos do-
cebo. Quanquam in eo versor defensionis loco, ut, ubi minus vobis
persuasero, damnum ipse sim accepturus; ubi autem persuasero,
censear pro adversariis verba fecisse. Verumtamen dicetur id, quod
res est. Classe enim funditus excisa, cum urbs obsideretur, delibe-
rabatis de modo concordiae constituendae atque tuendae, placuitque

