346 LYSIAE

a te condita atque exhibita cum sacra indixeris multo plura quam
vetustis a legibus imperata sunt, factum ex eo est, ut vectigalia, ‚in
haec nova sacra te auctore inchoata cum insumantur, ad illa vetusta
et patria minus sufficiant. Ne longe abeam, anno superiori ob de-
sectum pecuniae facta non sunt sacra eorum e numero quae a kyr-
bibus imperata sunt, et in quae sumptus trium talentorum suisset
faciendus. Occurri nequit reditus publicos haud suffecisse: suffe·
cissent utique in sacra antiquo patrio ritu sancita, nisi Nicomachus
hic nova sacra descripsisset, in quae plus quam sex talenta impendi
debent, et non modo suffecissent reditus, sed etiam superfuisset
adhuc aerario. Quae aio, testibus ea confirmata dabo.

TESTES.

6. Reputate vobiscum, judices, sacra si faciamus secundum pacta
conventa tum literis consignata atque jurejurando confirmata cum
populus ab exsilio domum rediret, omnia sacra fieri posse vetusto
ritu patrio tradita: sin autem secundum edictum harum stelarum
quas hic Nicomachus fixit, multa intercidere atque omitti debere.
Et nihilominus tamen ambit hic sacrilegus domos, circumcursitat
per stationes, ubique jactans, se leges conscripsisse de sacris facien-
dis, nonparsimoniae quidem, et pietati tamen vestrae, convenientem
quae si vobis leges minus arrideant, jubet eas rursus expungi: et
ejusmodi offuciis sperat se vobis persuasurum, ut credatis neganti
quicquam in vos peccasse, tametsi civitatem, ut sumptum duodecim
talentis majorem quarn oportebat hoc bienniofaceret, induxit, et,
qua est audacia, quotannis senis talentis aerarium quasi* mulctare
sustinuit3 quid enim aliud fecisse dicendus erit is, qui leges. de
sacris tulit eas, quae leges si obtinebunt, aerario sena quotannis
talenta erunt impendenda plus quam oportebat? idque tam impor-
tuna et dura tempestate, qua res pecuniaria tam arcta est, videns,
aerarium exhaustum et exinanitum, Lacedaemonios minantes ni de-
bita* ipsis totrtalenta dependamus, Boeotos autem corporaquetum
serva tum libera et jumenta armentaque nostra et plaustra et instru-
mentum omne rusticum ex agris nostris agenteS, ferentes, secum
retinentes pro arrha quasi luitionis duorum talentorum quae ipsis
debemus neque reluere valemus ; videns denique navalia et moenia
nostra ob penuriam aerarii in ruinas dilabentia; qui porro probe
nosset senatum rebus identidem presidentem, si satis sit unde
sumptus in res exsecutu et provisu necessarias faciat, nulla in re
delinquere, sin autem enervatus atque subsidiis destitutus sit, facere
non posse quominus causas iniquas et turpes, titulo denunciationis
ad se delatas, recipiat, civiumque innocentium bona confiscet‚ etin
potestate sit oratorum pessima quaeque suadentium. Quapropter
oportet vos, judices, non senatoribus succensere identidem remp.
administrantibus. sed his qui ad ejusmodi incitas et penurias rei

