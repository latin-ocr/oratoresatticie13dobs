DE VULNERE PRAEMEDITATO. 177

sensum accedere convenit measque partes hoc in negotio non mi-
nores versari quam ejus, quippe qui ad emptionem hujus corporis
partem aeris dimidiam de meo contulerim, Verum enim vero
mentitur, deditaque opera verum vos celat. Misera enim vero et
luctuosa sit istaec conditio. Mulieris ingenuae ad redemptionem
ex hostium captivitate aes si impendissem, liceret mihi ea quoquo
vellem abuti nullamque non operam ab ea exigere3 nunc autem
periclitanti mihi de communione patriae obtinenda, ne hoc quidem
minutum licebit, ut ex hac muliere, quae servilis est conditionis, iis
de rebus, quarum causa capitis in discrimen adductus sum, per-
conter. Atqui ejusmodi in causa, tam capitali atque haec mea est,
eam tormentis subjici multo erat aequius, quam tum sub corona
vaenire, quum hoc ageretur (fingam enim tantisper) ut ego ex ho-
stium captivitate redimerer pecunia, ex ancillae venditione redacta;
et erat hoc tanto aequiuS, quod e captivitate quidem tibi liceat in
patriam redire multis aliis quoque modis, ut, si hostes ipsi te ultro
dimittant, aut si redemptionis pretium aliunde extuderis: inimico-
rum autem in potestatem tradito tibi non licet eam in patriam re-
dire, unde per immanitatem eorum ejectus fueris, qui aere placari
nolint, sed, ut patrio te solo arceant, in summis votorum atque con-
tentionum habeant. Decet itaque vos, non excusationem hujus
hominis probare, postulantis mulieri tormenta ideo remitti quod
ingenua sit, quod commentum est veritate cassum; sed multo
magiS, eum istaec aequa censentem pro sycophanta jus aequum per-
vertere conante habere, quippe qui facile sibi futurum speret, ut,
argumento veri inveniendi tam certo praetermisso, mendaciorum
suorum praestigiis vos circumveniat. Nam profecto vos non decet,
sponsionem ejus nostra credibiliorem ideo habere, quod servos suos
ad tormenta obtulerit. Quod enim illi unum norant, nos ad ipsum
venisse, id ipsi nos ultro confitemur factum: num autem vocati ve-
nerimus necne, et utrum ego plagas prior acceperim an intulerim,
mulier id melius norat, quam servi. Praeterea, servos si torsissemus
qui hujus proprii sunt, torsissemus incassum et stulte, si quid huic
gratificantes meam in fraudem essent mentiti: mulier autem nobis
ambobus erat communis (ambo enim nos pro capite ejus e catasta
redimendo partem pretii aequalem contuleramus), et omnia optime

norat. Propter eam norat adversarius maxime omnes has con-

tentiones atque molestias nobis coortas esse, et in ejus pelle nihil

posse occultum manere. Et, quanquam ego iniquiore quam ad-

versarius loco eram futurus simulier haec torqueretur, nullus tamen

dubitavi periculum hoc quoque facere ; majoris enim hunc mulier

facit, id quod ipsis e rebus constat, quam me: consilia operamque

cum hoc illa conjunxit ad me laedendum atque vexandum, mihi au-

tem nunquam illa operam navavit ad illi incommodandum. Et

2 A

