58 ANTlPHONTlS

tum erat nil mutato, in illis ipsis turbidis temporibus, at, rebus item
suam ergo vos pristinam demonstrare voluntatem haud licebat.
Mansit quidem in obsessa civitate, at quid faceret? excedere illinc
parum fuisset prudens, et praeterea ne opus quidem erat; satis enim
multa penes vos habebatis pignora caritatis, liberos eJus atque facul-
tates, ut, si vel voluisset quoque a vobis deficere, ne potuisset
quidem: hanc itaque suam erga vos mentem jactare, donec Mity-
lenis manebat, negatum ei erat. Ut autem vos, punitis defectionis
auctoribus, in quibus patrem non fuisse inter omnes constat, reliquis
Mitylenaeis copiam fecistis in patrio solo manendi in eoque exco-
lendo perseverandi, nihil prorsus est postmodum a patre meo erra-
tum, nulla est pars officii in qua exsequenda fidem navitatemque
suam passus esset desiderari, nulli defuit muneri sive Athenis sive
Mitylenae edendo, sed et choregatibus defunctus est et ‘tributa
dependit. Quod autem apud AEnum amat aetatem degere, urbis
caritate captus, facit hoc, non quo defugiat partem ullam officiorum
a se reip. debitorum; neque quo civitatis alius civis malit quam
vester appellari et haberi, quanquam alios bene multos video civium
vestrorum, relicta urbe, non modo in Continente [Asia] considentes,
sed ad ipsos adeo quoque vestros hostes transmigrantes sedesque
fortunarum suarum.iuter eos figentes actionibusque mercatilibus
cives vestros vexantes3 neque quod eum vestri regiminis popularis
poeniteat atque taedeat, sed odio delatorum quos ipsimet vos pariter
odistis. Quae ergo pater una cum tota [Mitylenaeorum] civitate
coactus magis quam voluntate sua deliquit, eorum poenas ipsum
privatim dare aequum non est. Sat magnas jam dedit eorum
poenas una cum tota civitate. Nunquam Mitylenaeis e memoria
excidet error ipsorum, et ex illo contracta clades, qui ingentem
pristinam amplitudinem suam beatamque conditionem cum extrema
atque miserrima infelicitate commutarint patriamque viderint deso-
latam. Quae autem adversarii patri‘meo privatim vitio dant, nolite
quaeso, judices, ea vera esse aientibus credere: nummis enim quo
emungeremur, ab improbo sodalitio tota haec machina in meque in
eumque comparata est. Et multa hic concurrunt cupiditatem bonis
alienis inhiantium secundantia. Senex ille cum sit, praesto mihi
nequit esse; ego vero junior sum rudiorque quam ut ipse me defen- -
dere measque injurias ulcisci queam. Quare vos mihi succurrite,
neque docete sycophantas ipsos plus posse quam vosmet: id quod
certo eveniat, si secus hac in causa judicetis. Nam si ad vos in·
gressos eos sinatis agere quaecunque velint omnia, planum faciatis,
horum gratiam reos omni studio omnique arte debere sibi obstrin⁴
gere, vestrae plebis auctoritatem vero impune posse contemnere:
sin autem ingressis ad vos sycophantis significetiS, eos vobis videri
homines audaces atque consceleratos esse, consiliaque eorum et

