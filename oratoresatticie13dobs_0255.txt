CONTRA AGORATUM. ‘243⁴

memoriam vobis revocem, judices; verum tamen necesse factu est
hoc temporis articulo, quo intelligatis quam vos deceat Agorato
omnem denegare commiserationem. Nostis e Salamine qui cives
nostri exsules huc reportari et a Trigintatyrannis misere sublati
sint; nostis ex Eleusine quam multi eadem peste occiderint: sed
eorum quoque, qui in urbe manserunt, meministis quot ob privatas
simultates in carcerem conjecti sint, unde rursus pedibus suis non
exierunt. Qui cum nihil in remp. deliquissent, turpissimum et
ignominiosissimum supplicii genus tolerare coacti sunt, alii parentes
grandi natu relinquentes spe frustratos, qua se olim paverant, fore,
ut senio debilitati a liberis alerentur atque fato suo defuncti sepul-
turae honoribus afficerentur, alii sorores nondum elocatas, alii li-
beros parvulos infinitae adhuc curae opisque egentes. Quos omnes
quonam, quaeso vos, existimatis animo fore tum erga Agoratum‚
aut quam de eo laturos sententiam, si daretur ipsis de eo arbitrari, ·
per quem carissimis quibusque atque jucundissimis privati fuissent?
Praeterea meministis, ut moenia vestra fuerint diruta, ut classis
hostibus tradita, ut navalia destructa, ut Lacedaemonii vestram
arcem insederint, ut universae copiae opesque vestrae ita convulsae
atque dissipatae, ut vestra civitas a contemptissimo quoque oppidulo
nil differret. Adde, quod privatas quique vestras fortunas amisistis,
postremo simul omnes e patria a tyrannis ejecti fuistis. Haec fu-
tura praevidentes illi praestantes viri negabant, 0 judices, se com-
missuros, ut pax tam foeda tam exsecrabilis coalesceret: quos tu,
Agorate‚ studentes bene de rep. mereri sustulisti, deferendo pro
insidiatoribus atque praedonibus libertatis nostrae; quaecunque
postmodum mala remp. oppressere, tu ei unus omnia contraxisti.
Horum vos nunc recordati, et privatorum quique suorum incom-
modorum et publicarum reip. pestium, punite hunc cui ista omnia
uni debentur.

ll. Miror equidem, judices, quid pro se dicturus sit: nam oportet
eum planum facere, se viros illos haud detulisse neque delatione
sua illis exitium conscivisse3 atqui nunquam poterit. Primum
enim decreta tam senatus quam populi contra eum testantur, de
indicatis ab Agorato disertis et perspicuis verbis docentia: deinde
judicium eum illud confodit, quod sub Trigintaviris cum subisset,
absolutus fuit; expressis enim verbis in illiusjudicii sententia scripta
leguntur haec, Agoratum ideo absolvi quod visus esset
vera detulisse. Recita tu mihi decreta et indices nominum tum
in tabulas publicas relatorum.

DECRETA. SENTENTIA. TABELLAE.·

Nullo itaque modo demonstrare poterit Agoratus, se non detulisse:
superest ergo ut demonstret se legitime detulisse, videntem eos nc-

