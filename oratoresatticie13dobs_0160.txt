148 LYSIAE

inire, uxorem duxi domum, atque ita me erga eam gessi, ut neque
⁷severitate et importunitate molestus ei essem neque rursus ipsi
liceret admodum pro arbitrio suo agere quaecunque vellet, sed ob-
servabam eam quam poteram diligentissime, animumque ei qua
decebat attendebam: ut autem puerulum ex ea susceperam, jam
fidere ei coepi et omnia mea ejus fidei commisi, existimans hanc
fiduciae demonstrationem familiaritatis vinculum arctissimum et
certissimum esse. Initio quidem igitur, Athenienses, uxor erat
omnium optima; quippe quae rem domesticam sedulo solerterque
administraret, frugalitati dedita diligentiaeque atque ordini rerum
omnium tuendo: verum ex quo mater mihi decessit, mutata uxor
in pejus est. Mors matris malis meis omnibus portam aperuit:
uxor enim sunus'socrus prosequens, ab hoc homine, Eratosthene,
forte fortuna conspicitur, a quo postmodum corrupta est et pes·>
sumdata, ministerio ancillae, qua nos ad obsonandum e foro uteba·
mur. Hanc ancillam Eratosthenes cum observasset domo exeuntem,
sermonibus aggressus, internunciam habuit ad heram.

3. Ad quam initio quidem aditus erat paulo impeditior; habitabat
enim primitus in editiore tabulato: praefari enim hoc me ad vos
necesse est, judices, domunculam mihi csse duarum contignationum,
rebus omnibus ita inter se similium, ut superius secretum mulieribus
consecratum esset, inferiora spatia negotiis marium gerendis pate-
rent. Ex quo autem uxor filiolum peperisset, permutare visum
fuit habitationes3 ne toties necesse haberet cum periculo suo per
scalas ad infantem descendere aut lavandum aut lacte satiandum
uber enim ipsa mater dabat: sic factum est, ut rerum ego mearum
satagerem in superiori tabulato, mulierculae in plano. Tractu tem-
poris ita insueveramus huic mori, ut uxor saepe totas noctes infe-
riori in tabulato penes puerum maneret, quo praebendo ubere vagi-
entem sopiret, Morem hunc diu cum teneremus, ego tamen malae
fraudis nihil unquam suspicatus sum, sed, qua eram tarditate
mentis, uxbrem matronarum hujus civitatis omnium longe pudicis-
simam esse confidebam.

4. Verum temporis processus errorem hunc mihi detraxit: rure
enimvero aliquando praeter exspectationem meorum redieram do-
mum, Eratosthene intus latente. A coena vagire puerulus, perti—
nacius querulus, vellicatus de industria ab ancilla, id ,quod post-
modum comperi, quo uxori mei relinquendi atque discedendi prae-
textus speciosus daretur. Ego tum imperare uxori, ut descenderet
ad puerulum eumque dando ubere pacaret. Simulare illa initio
recusantem,'quasi ab amplexibus meis avelli nollet, quem e diuturna
absentia reversum libenter et cum congratulatione spectaret. Ubi
autem ego illi discessum per iracundiam et cum minis imperaveram,
illa Ut tu nempe interim (ait) ancillam tentes: etiarn

