DE MYSTERIIS. 81

urbe et hujus judicii discrimen obii; cernens item vos et privatis et
-publicis in causis hoc unum summi facere eique uni operam impri-
mis dare, ut in pronuntiando religionem pactorum jurejurando san-
citorum tueamini, quae una res sola civitatem continet, invitis iis,
qui id ita esse nolint. Rogo VOS, ut benevoli me audiatis causam
meam dicentem, neque, deposita judicum quam geritis provincia,
personam accusatorum suscipiatis, neque veritatem a me dicendorum
suspectam habeatis neque vocabula aucupemini 3 sed a principio inde
ad finem attenti et propitii defensionem meam audiatis, atque, post-
quam peroravero, tum demum id pronuntietis, quod vobis et verissi-
mum atque rectissimum et cum jurejurando avobis dicto convenien-
tissimum videbitur esse. Tenebo autem, id quod recepi facturum,
defensionis hunc ordinem, ut eundo per singula a capite ad calcem,
primum ipso de delicto, unde actio haec ἐνδείξεως seu iudicationis
coaluit, quoe mihi necessitatem hujus defensionis circumposuit et
hoc in discrimen me conjecit, de sacris puta Eleusiniis profana·
tis, ita agam, ut planum faciam, neque impietatem ullam a me
commissam esse, neque consortem impietatis quenquam indica-
tum, neque mea memet consessione super hoc quidem crimine gra-
vatum esse, neque mihi constare verane sint an falsa, quae indices
de profanatoribus sacrorum Eleusiniorum retulerunt: haec sunt ea,
quaejam nunc vos docebo.

3. Habebatur ea concio, qua mandata essent danda creatis paulo
ante imperatoribus classis in Siciliam mittendae,Niciae puta et Lamacho
et Alcibiadi: Jam triremis illa, quae imperatorem Lamachum illuc erat
pervectura, extra portum stabat in anchora: ibi Pythonicus, cum as-
surrexisset,ita curn populo egit: Vo s q uidem (inquit) exercit u m
ablegatis tantum tanto cum apparatu, et tantum adire
parati estis periculum: ego vero planum vobis faciam,
imperatorem vestrum Alcibiadem sacra Eleusinia in
domo quadam una cum aliis quibusdam factitare3 et vos
id si feceritis, cujus ego vobis auctor sum, ut sciscatis
impune ei fore quem ego hujus sceleris indicem pro-
duxero, producam ad vos servum alicujus viri clari,
hac in concione coram assidentis, qui servus, initia-
tus cum non sit, tamen arcanorum sacrorum eaerimo-
nias omnes vobis enarrabit. Quod si servus ille minus
fecerit, eoque ego mendacii dicti convincar, do vobis
corporis mei potestatem, ut de me quodcunque vo-
letis statuatis. Haec Pythonicus. Cui cum diu multumque
oblocutus esset Alcibiades, factum pertinaciter insitiens, visum
fuit prytanibus discessum e concione non initiatis imperare3 ipsi
autem ad puerum ibant, ad quem Pythonicus eos ablegabat. Re-
versi in concionem secum adducebant servum Polemarchi: cui

M

