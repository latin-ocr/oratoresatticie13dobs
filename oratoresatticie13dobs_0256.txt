244 LYSIAE

faria et plebi vestrae noxia patrantes. Verum hoc quidem, norr
modo non demonstrabit, sed ne conabitur quidem. Non enim pro-
fecto Trigintaty ranni eos ob mala eorum de plebe merita sustulerunt,
veriti, ne popularis libertas ab illis jugularetur, neque studio jura
vestra tuendi, et violatores eorum puniendi. Alia omnia.

12. Sed aiet forsitan Agoratus, invitum se tantas turbas conci·
tasse. Quod cum dicet, aut verum dicet aut mentietur, et neutrum
ad rem: ego enim sic mecum statuo, judiceS, si quis mala vobis
crearit tanta ut alia majora cogitari nequeant, etiamsi invitus crearit,
non ideo nobis convenire ut illa inviti facinora inulta transmittamusr
Verum mentitur id prae se ferens. Licebat enim ei, apud Munychiam
adhuc in ara sedenti, tutum in locum secedere, paratis et lintribus
et sponsoribus, illis eum avehere, his abeuntem comitari. Quibus
si tu, Agorate, voluisses obsequi comitemque te navigationis dare,
verendum nil erat, ne tot Athenienses tolleres, ne si 'voluisses
quidem, nedum ut invitus: verum auctoritate ductus eorum qui-
cunque fuerunt quorum in auctoritate fuisti, sperabas te bona nescio
quae et quanta adepturum, dummodo strategorum atque taxiarche-
rum nomina indicares. Nullo itaque modo convenit, hanc quam
tu assimulas stultitiam atque credulitatem tuam penes nos veniam
invenire, quam illi quos tu peremisti abs te nullam invenere. Et
Hippias quidem Thasius atque Xenophon Icariensis, eadem de
causa in curiam acciti qua tu fuisti, capite luerunt, Xenophon>
quidem ante mortem tormentis subjectuS, Hippias autem * ⁴ ⁴⁵ ἦ
Videbantur nempe hi duo viri Trigintatyrannis homines indigni
salute, quippe qui civem Atheniensem neminem indicio suo percu-
lissent; Agoratum autem absolvebant ideo, quod visus esset eorum
libidini servisse.

13. Verum audio illum partem hujus negotii, quod in delatione
versatur, in Menestratum collatum ire. Ego vero totam rem, ut
habet, exponam. Audite quaeso. Menestratus‚ de quo agitur, ab
hoc Agorato una cum reliquis deferebatur, ideoque comprehensus
in vincula dabatur: sed erat Menestratus ex eodem demo, seu mu-
nicipio, oriundus, unde Hagnodorus Amphitropaeensis, qui Critiae,
illius noti, e collegio Trigintatyrannorum, sororem in matrimonio
habebat. Hic Critias erg0, partim ipsius Menestrati tuendi et con-
servandi studio, partim spe lucri sui (sperabat enirn eum habere in-
dicem idoneum, laqueum quasi, ad alios adhuc multo plures in
exitium pertrahendum), producit ergo Critias hunc Menestratum ad
concionem in Munychiae theatro congressam ι ibi una cum Hagno-
doro perficiebat ut hoc decretum scriberetur, quo Menestrato spiritus
venia dabatur.

