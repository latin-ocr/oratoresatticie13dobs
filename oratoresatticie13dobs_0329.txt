PRO IMPOTENTE. 317

‘lum Atheniensem ab eo damnari; omnes enim soletis aliquo conve-
nire et ubi ubi tandem otium fallere.

7. Verum non video, quid opus sit me ad singula quaeque crimi-
nationum capita insistentem iisque occurrentem molestiam vobis
creare. Nam si gravissima qu'aeque refutavi, quid attinet in iis
serio contendere, quae tam sunt futilia, atque totus homo ipse est?
Ego vero νος, senatores, oro quaesoque omnes, ut quo pridem erga
me fuistis animo et quam de me habuistis conceptam opinionem,
eandem imposterum quoque servetis; neque hujus accusatoris ca-
lumniis decepti me privetis ea bonorum patriae portione, quam solam
mihi sinistrae fortunae malignitas reliquam fecit. Praestigiis hujus
hominis tantum ne tribuite, ut, quod dudum mihi ultro tribuistis,
id rursusmorem huic gerentes adimatis. Ut enim fortuna summis
in patria honoribus me exclusit, civitas decreto suo exiguam hancce
stipem mihi addixit asseruitque, rata, casus in utramque partem for-
tuitos esse communes omnibus. Qui ergo non sim omnium infeli-
cissimus, si, quam largitionem civitas eorum sanxit in solatium qui
simili mecum calamitate perculsi sunt, ea largitione me hujus aecu—
satoris fraudet improbitas, tam diro ictum infortunio, ut propter id
summis in patria honoribus carendum mihi sit?

8. Neutiquam, senatores, neutiquam sic ponite calculum. Ecqua
enim mea culpa tantam vestrae· severitatis iniquitatem meruissem?
Num quod, me accusatore, mulctatus quisquam bonis universis ad
mendicitatem decidit? Atqui nemo est, qui doceat, malum hoe ulli
civium vestrorum a me datum esse. An quod alienarum rerum ad
, me nil pertinentium curiosus sum, et lingua protervus, et manu
praeceps, ferox, rixosus, ad suscipiendas simultates citus et susce-
ptarum tenax? Atqui vita mea non utitur opportunitatibus ad hujus-
modi scaevitatem animi aut concipiendam aut nutriendam accommo-
datis. Sed forsitan quia intolerandum in modum contumeliosus,
superbus atque violentus sum? Atqui ne ipse quidem accusator
hoc affirmare ausit, nisi si hoc quoque mentiri velit, ut reliqua men-
titus est omnia. At quia sub Trigintatyrannorum dominatu potens
fui, eaque potentia ad civibus incommodandum abusus? Atqui
vestra cum plebe Chalcidem quae est ad Euripum profugi ε in urbe
manere quanquam licebat, malui tamen vobiscum discrimina capitis
adire, nudus rebus omnibus. Insontem itaque me nulliusque mihi
culpae conscium, nolite, senatores, iisdem excipere modis, atque
merito excipitis facinorosos multorum scelerum convictos: recor-
damini, me nunc neque aerarii publici rationem reddere quod
nunquam administravi, neque honoris gesti quem nullum unquam
gessi, sed de obolo certare. Quod cum feceritis, et vos aequa
atque justa sciscetis, et ego rogatis potitus gratiam vobis habebo,

et hic denique accusator discet, non infirmissimo cuique insidiari,
sed similes sibi vincere.

