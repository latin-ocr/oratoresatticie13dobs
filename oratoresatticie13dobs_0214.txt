LYSIAE

PRO MILITE

ORATIO.

——.

l. QUANAM tandem mente et quid spectantes adversarii causam
quidem ipsam transmiserunt indictam, mores autem meos conati
sunt in invidiam adducere? Ignorabantne de causa dicendum esse?
An, bene quidem hoc norant, verumtamen, opinantes tantam vobis
inesse obliviositatem atque tarditatem ut strophas suas minus essetis
animadversuri, de re quacunque alia copiosius quam de causa pro-
posita disserunt? De eo quidem mihi certo constat, eos non mei
contemptu, sed causae, verba facere: sin autem pro ea qua sunt
stultitia sperant futurum, ut vos calumniis suis deceptos ad me con·
demnandum impellant, istud equidem non admodum mirer. Spe-
rabam quidem, judiceS‚ de crimine, non de moribus certandum
mihi fore: adversarios autem cernens moribus meis obtrectantes
odiumque iis afflantes, non possum facere, quin ad omnes eorum
criminationes respondeam. Primo itaque loco vos docebo, qui fa·
ctum sit, ut nomen meum inter aerarios referretur.

2. Anno abhinc retro tertio in urbem reversus vix duos menses
domi exegeram, cum numero militantium allegerer. Quod ut sensi
factum, protinus coepi suspicari nulla honesta probabilique de causa
me ad obeundam illam castrensem expeditionem delectum esse, sed
fraudem nescio quam cujusve ea in re versari. Ad strategum ita-
que adii, cui significavi me stipendiajarn esse emeritum; verum ab
illo jus aequum impetrare non poteram: iratus ob hanc acceptam
injuriam, compescebam me quidem, verumtamen anceps animi con·
siliique inops, cum civium nescio quo deliberabam, quid hoc in ne-
gotio sequerer et qua id ansa tractarem: ibi certior fiebam, illos
[Ctesiclem strategum ejusque assessores] carcerem adeo mihi mi-
nari, jactantes haud minus esse tempus quo Polyaenus in urbe age-
ret quam quo Callicrates. Probrosa illa dicta in imperatorem a me
conjecta, quorum causa mulcta pecuniaria mihi scripta est, excide-
runt mihi per sermonem cum familiaribus apud mensam argenta-
riam Phileae, nequaquam autern in curia: et Ctesicles tamen, qui
tum cum imperio erat, ejusque assessores, certiores ab indice neseio
quo facti convitiorum a me in ipsos sparsorum, nulli dubitarunt

