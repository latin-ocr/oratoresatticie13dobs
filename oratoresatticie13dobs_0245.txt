CONTRA ERATOSTHENEM. 233

injuriis quas vobis dederunt, quam his est crimina purgare. Sed
aiunt reliquorum Trigintatyrannorum omnium unum Eratosthenem
paucissima vobis mala creasse ideoque absolvendum et servandum
esse: scilicet, non recogitant, si collegarum parcissime vos Erato-
sthenes laeserit‚ in reliquis tamen Graecis omnibus esse neminem,
qui vos tot numero tantisque cladibus affecerit, atque unus Erato-
sthenes vos affecit; neque videtur ipsis haec causa ad pestem Era-
tostheni consciscendam satis idonea. Vos vero, judices, declarate,
quae vobis hac de re sedeat sententia. Quod si enirn in hunc Era-
tosthenem animadvertetis, illustri ad omnes documento confirma-
bitis, vos aegerrime tyrannorum facinora ferre gravissimaque iracun-
dia prosequi: sin autem absolvetis, prodetis eadem vos cum tyran-
nis studia consectari, copiamque ipsi vobis imposterum eripietis illius
excusationis quam adhuc usurpastis, aientes a Trigintatyrannis im-
perata fecisse. Id quod hac quidem in causa locum non habet:
nemo enim vos nunc cogit, invitos, contra vestri animi sententiam,
Eratosthenem ejusque collegas absolvere. Quare auctor ego vobis
hortatorque sim, ut ne committatis, ut illos absolvendo vosmet ipsi
condemnetis ε neve speretis tabellariam vestram suffragationem
clandestinam aut in occulto mansuram esse; prodetis enim vos uni-
versae civitati tacitam suffragii vestri vocem in exitu hujus judicii.

15, Supersunt adhuc pauca quaedam, de quibus ubi ambos admo-
nuero, tam urbanos quam Piraeenses, descendam: in quo hoc sequor
et spect0, ut calamitatum ab Eratosthene vobis contractarum recor-
datio suffragiorum vestrorum veluti gressus gubernet. Primum
igitur vos, quotquot me circumstatis atque auditis dicentem, urbani,
considerate, Eratosthenem hunc collegam esse tyrannorum qui vos
¹olim tam saevis tenuerunt imperiis constrictos, ut necesse vobis
esset adversus fratres et liberos civesque vestros bellare bellum
ejusmodi, quo victi quidem pari eratis loco cum victoribus suturi;
,sin autem vicissetis, his tyrannis servissetis. Familiarem suam rem
horum quisque in illa procella rerum, quae tum susque deque fere-
bantur, locupletabat3 vos autem fortunas vestras per bellum civile
decrescere sensistis. Fructuum‚ quos ipsi e spoliis reipublicae per-
cipiebant, communione vos excludebant; invidiae autem, qua ipsi
conflagrabant, partem haud minimam in vos derivabant. Proh
enormitatem superbiae, proh furorem contemptus, quo illi vos despe-
xerunt! Fidem sibi vestram, non bonorum suorum communicatione,
sed dedecorum, ibant obligatum. Praeclara haec ob merita illos pro
facultate vestra nunc, in tuto cum sitis, vestrique et Piraeensium
causa ulciscimini, recogitantes, vos liberatos a servitute dominorum
improbissimorum, in quorum potestate nuper admodum eratis, tran-
stisse nunc in communionem juris aequi cum viris fortissimiS‚ quos

foris comilitones‚ dorni consiliorum de rep. capiendorum socios et
2 H

