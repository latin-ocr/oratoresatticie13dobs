CONTRA ERATOSTHENEM. 231

omnis clementiae atque misericordiae sensus, sumendae vobis sunt
ab iis poenae, cavendumque, ne, qui armati soletis hostes vestros in
acie vincere, jus dicentes in foro vestris inimicis succumbatis.
Beneficiorum, quae jactant a se postmodum olim aliquando in vos
conferenda, hoc minorem ipsis habetote gratiam, quo decet saevio-
rem esse animadversionem vestram atque vindictam scelerum ab
ipsis jam commissorum: quibus tyrannis absentibus insidiati estis
ut iis potiremini, eos in potestate-m nacti e manibus ne dimittite;
neque pejus ipsi vobismet consulite neque segnius ultum ite vestras
injurias, quam fortuna, quae vobis eos veluti compedibus constrictos
tradidit. Accusatorum induite vob1s personam, consurgite adversus
Eratosthenem amicosque ejus, quorum nominibus obtendendis ille
scelera excusatum ibit ea, quae ipsis auctoribus atque consciis pa-
travit. Sustinetis reip. personam, quam fingite vobis mente litem
cum hoc Eratosthene suscepisse; tametsi conditione multis modis
dispari: civium vestrorum si qui oiim ad forum Trigintavirorum
citarentur, eorum erat idem Eratosthenes accusatorque atque
judex; nos autem nunc Eratosthenem ad vestrum forum trahentes,
cum accusamus eum tum nos purgamus. Eratosthenes olim cum
collegis homines insontes, indicta inauditaque causa, peremit: vos
autem cum auctoribus pestis publicae ea agitis aequitate, ut carni-
fices plebis tamen ex lege censeatis judicandos; quos etiamsi con-
tra formulam juris punire juvet, at ne sic quidem sat dignas scele-
rum poenas exigatis eorum, quibus publica minuerunt commoda,
juraque et majestatem populi violarunt. Ecquod enim ullum illi
dignum suis facinoribus dederint supplicium? Cinolis ab illis
effusi satisne vos aequam feratis talionem, si ipsos una cum liberis
occidatis, vos, quorum patres et filios fratresque hi negata adeo
defensionis copia peremerunt? At, si bona eorum immobilia pro-
scripseritis, sic tamen satisfactum erit, ni fallor. Eccuinam? Civi-
tatine? cujus aerarium expilarunt‚ multoties plus furantes, quam
bona eorum sub hasta secta referant. An privatis hominibus?
quorum aedes, velut immisso milite, ferro flammisque evastaiunt.
Quandoquidem ioitur, tametsi nihil non agatis, tamen facere non
poteritis, ut poenas ab his sat dignas repetatis, ecqui non turpe vobis
sit, vos ullum praetermittere poenae genus, quod in hos expediri
quisquam velit? Nullum ille mihi genus audaciae sibi reliquum
facturus fuisse videtur, qui nunc causae pro se dicendae ergo eos ad
judices prodeat, quos antehac multis a se laesos esse malis et injuriis
ipse sibi sit conscius, et a quorum testimonio praevideat impro-
bitatem suam confossum iri. Videte, quantopere vos contemnat:
tametsi aliis multum fidit, multo tamen vos contemnit magis, quam
patronis suis fidit. Quae ambo vos nunc decet ad animum vobis
revocare atque cogitare, neque ausuros istos unquam ea fuisse quae

