SUPER CHOREUTA. 73

plis, in foro, domi meaeque ipsorumque, et ubicunque locorum
conveniremus, Postremo, o Jupiter diique omnes! hic ipse Phi·
locrates in curia coram senatu, stans mecum in suggestu, manu
cum mea conserta, nominatim me appellans, sermones caedebat
mecum, qui pariter eum quoque nominatim compellabam: quo fa-
ctum, ut senatus* idem postmodum audiens mihi denuntiatum esse,
ut loca vetita vitarem, miraretur indigneque ferret id factum ab iis
quos vidisset tam familiariter mecum conversantes. Considerate
modo, viri, et recordamini, cum illorum impudentiam, tummeam
aequitatem et innocentiam: non enim e testimoniis solummodo con-
firmabo quae dico, sed etiam ex ipsis horum adversariorumfactis
facile intelligetis me vera praedicare.

9. De rege sacrorum, ut primo loco dicam, quem aiunt studio mei
nomen meum ab ipsis delatum accipere noluisse, apertum id est et
manifestum mendaeium,quo tota ipsorum causa debilitatur. Regem
sacrorum, admissa mei nominis delatione, oportuisset tres προδικασίας
totidem mensibus distinctas instituere, et tum demum quarto mense
post delatum nomen partes litigantes ad judicum consessum indu-
cere, quemadmodum nunc factum est : atqui duo tantum menses de
magistratu ipsi adbuc supererant, Thargelion et Scirrhophorion.
Quapropter neque se adhuc honorem gerente inducere causam po-
terat in judicium, neque inchoatam successori tradere: nam homi-
cidii causam inchoatam successori tradere peragendam, fas non est
neque ullus unquam Rex sacrorum his in ternis tradidit. Quam itaque
accusationem neque in forum suum inducere Regi sacrorum qui
tum erat licebat neque successori tradere, eam ne admittendam
quidem sibi esse recte existimabat; nam alias leges vestras violasset.
Regem sacrorum ea in re Philocrati nullam fecisse injuriam, ipse
Philocrates testatus est. Alios enim magistratibus defunctos,
gestorum honorum rationes debentes, ut calumniarum terricula-
mentis mirifice concussit atque exagitavit, ita in hunc unum Regem
sacrorum dentem non destrinxit, sed intactum praeteriit, a quo se
atrocissimas accepisse injurias queruntur: hunc unum laniatum
Athenas non venit. Ecquod ego jam aliud majus documentum
protulero, quo constet Philocratem neque a me neque ab illo Rege
sacrorum malo laesum esse? Nam ut illi, magistratu defuncto,
qui nunc est, Rex sacrorum suecessit, licebat his per totos triginta
dies mensis Hecatombaeonis, qui mensis novo Regi primus erat,
quocunque mensis illius die libuisset, nomen meum deferre; at hi
tamen nullo detulerunt: rursus proximo mense Metagitnione licebat
illis idem facere, quocunque illius mensis die visum fuisset ; at hi ne
tum quidem sustinuerunt facere, sed hujus quoque mensis viginti
dies praetermittebant. Quo factum, ut honorem gerente hoc, qui
nunc gerit, Rege sacrorum. plus quinquaginta dies exierint, quibus

x.

