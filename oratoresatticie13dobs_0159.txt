LYSIAE

ι PRO CAEDE ERATOSTHENIS
APOLOGIA.

1. Pnnmem faciam, viri, hac vos mea in causa de me pari
modo statuere, atque vestra ipsi sitis in causa judicaturi, in fortuna
mecum pari. Certus enim sum, animo si sitis erga alios eodem
quo erga vosmet estis affecti, neminem facile fore qui non super
casu meo graviter indignetur: omnes potius poenas a legibus in
designatores hujusmodi flagitiorum constitutas, vel maximas quasque,
meritis tamen inferiores sitis judicaturi. Neque existimandum est,
apud vos solos ita sancitum esse ; in universa enimvero Graecia ita
statutum est: hujus enim unius solius criminis, adulterii, poenae
eaedem tam iis in populis qui legibus et libertate civili utuntur,
quam in his qui optimatum in potestate sunt, vel infimis quibusque
atque infirmissimis scriptae sunt atque veluti debitum aliquod jus
attributae, quod vel ab editissimis atque potentissimis exigant;
quo fit, ut ubique locorum infimus quisque cum nobilissimo pari
jure gaudeat3 humanum genus in hoc tam consentit, ut hanc unam
contumeliam omnes omnium longe existiment atrocissimam. Cri-
minis igitur de magnitudine quidem vos ego equidem universos
paria mecum sentire arbitror, negoque vestrum cuiquam tantum
inesse torporem animi atque supinitatem, ut aut venia donandos
aut modica certe poena censeat afficiendos eos a quibus ejusmodi
dedecora profecta sint : jam vero oportere arbitror haec me docere,
Eratosthenem uxorem meam constuprasse, et praeterquam quod
illam vitiavit, liberos quoque meos ignominia affecisse, ipsi mihi
contumeliam obtulisse clandestinis meam in domum ingressibus,
praeter hanc unam alias nullas simultates inter nos unquam inter·
cessisse: non quaestus gratia hoc ausus sum, quicquid id est faci-
noris, ut paupertatem opum amplitudine commutarem, neque ullius
alius commodi respectu, sed sola ductus legitimae vindictae cupi-
ditate.

2. Statim igitur a principio vobis omnes meas aperiam fortunas
atque rationes, nil dissimulans, sed veritati studens, qui hanc solam
mihi patere viam salutis existimem, ut mihi liceat totam rem ut acta
est ordine enarrare. Ego itaque, ex quo visum fuit matrimonium

