2⁴20 LYSIAE

riam nobis fieri, an jus aequum? Injuriam enimvero. Itane vero,
homo impurissime, patrocinatum te nobis ais quo salvi essemus, at
idem tute tamen Polemarchum nihilominus comprehendisti quo
exitio dares? et quo tempore nostra salus adhuc in arbitrio manuque
sodalitii-vestri esset, eo tu te ais oblocutum esse sanguinum no-
strorum sitientibns; quo autem tempore penes te solum esset Pole-
marcho ant eripere spiritum aut condonare, tum tu eum in carcerem
abduxisti? Vir fortis· et honestus ideo vis haberi, quod oblocutus
inimicis nostris sis (si verum ais), quanquam obloquendo, nihil pro-
fecisses3 Polemarcbum autem a te comprehensum quod occideris,
ejus rei poenas te mihique et hisce judicibus debere nullas autumas?

7. Sed age largiamur hoc ipsi, ut verum dicere credamus affir-
mantem, se. oblocutum esse, quamquam mentiri utique videtur; at
hoc profecto vos ei aienti credere haud convenit, imperata ipsum esse
exsecutum: est enim id quidem imprimis incredibile. Fac, (leman-
datam tibi fuisse caedem nostram. Quis aut quid te cogebat obsequi?
jusjurandum? Atqui in inquilinis profecto, cujusmodi nos eramus,
tyranni non videnttirjurisjurandi religione teve aliumve quempiam
obstricturi fuisse. Deinde, id si tenemus quod consentaneum est,
eccui omnium uni minus illi erant hoc negotium delegaturi, quam
huic, qui, quod ait si verum id ait, ipsis fuisset refragatus senten-
tiamque tulisset in partem ipsis contrariam? Ecquem enim alium
probabile erat mandata indiligentius atque cunctantius esse exse-
cuturum, quam eum, qui rebus, quas isti effectui dari voluissent,
dissuasionis suae pertinaciam opposuisset? Praeterea, reliquis qui-
dem Atheniensibus idonea, ni fallor, esse debetexcnsatio, si facta
sua ad Trigintavirorum auctoritatem referant: ipsos autem hosce
tyrannos ad ipsosmet sese auctores referre suorum actorum rationes.
qui ferendum erit? qui approbari hoc vobis patiemini? Alius enim
si quis tum in urbe fuisset magistratus ampliore quam trigintavirale
collegium potestate armatus, isque magistratus Eratostheni man·
dasset caedes hominum insontium perpetrandas, nescio an veniam
ei merito daretis : jam vero undenam poenas unquam repetetis vobis
debitas etjus vestrum adipiscemini, si Trigintatyrannis imperia Tri-
gintatyrannorum excusare licebit? hoc est praetexere se in aucto-
ritate ipsos sua fuisse, libidini.ipsos suae obtemperasse. Tantamne
vos excusationis ineptiam probabitis? At Polemarchum ait a se,
non domo extractum, sed in via publica correptum, ideo quod saluti
ipse suae caveret et pareret mandatis Trigintavirorum, in carcerem
abductum esse. Tanto pejus, tanto inexcusabilius. Solebatis vos,
cives, tum temporis aegerrime serre, si qui a tyrannis missi, aut
vosmet ipsos, aut rernm vestrarum quicquam requisitum, vestras in
aedes irrumperent. Quanquam hi intra veniam peccabant mandata
exsequentes, quorum omissionem scirent se suocapite esse-luituros; >

