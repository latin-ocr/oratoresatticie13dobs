142 ANDOCIDIS

etsi a sociisque civibusque largitiones acceptarit et ab invitis ex·
presserit et quosdam adeo cum facultatibus ipsa vita spoliarit, tamen
hoc tot tantorumque facinorum tulit praemium, ut in Prytaneo epu-
letur, et praeterea cum fastu odioque intolerabili in illa sese ementita
victoria Olympiaca jactet, quasi non remp. illa victoria multo magis
infamasset quam coronasset. Considerare atque memoria repetere
si voletis, in coeptis ausisque Alcibiadis multa invenietis esse ejus·
modi, ut alii, qui partem eorum ullam quamvis minutam ad tempus
quamvis breve tentassent-exercere, rem omnem suam familiarem
pessumdederint. Hic autem, nullum non luxuriae genus insana cum
sumptuositate atque prodigalitate exercens, rem geminavit. Soletis
vos quidem, parce atque frugaliter victitantes et ad rem augendam
attentos, opum et pecuniarum cupidos appellitare; sed fallimini:
hi non sunt. Nemo est lucri cupidior, quam nepotes et ganeones:
hi quo pluribus indigent, hoc foediore atque sordidiore cum aviditate
pecunias conquirunt. Facinus itaque de vobis edituri sitis foedissi-
mum, si caritate amplectami velutique in oculis circumferatis hunc,
atque scelerositatis fecit3 postquam vos iidem Calliam Didymii
filium, qui certaminum eorum omnium, quibus coronae in pr-aemium
contentionis sunt propositae, victorias [non equis alienis,sed] corpore
suo meritas abstulit, testulario judicio condemnatum ex urbe ejecis-
setis‚pensi non facientes‚quod nervorum suorum contentione gloriam
reip. peperisset. Recordamini quoque fortitudinis et sanctimoniae
majorum vestrorum, qui Cimonem, ob legum contemptum et ob
facinus a patrio ritu abhorrens (sororem scilicet Cimon in matrimonio
habebat), urbe jusserunt emigrare, tamesi non Cimon solum, sed
etiam pater ejus Miltiades remp. palmis Olympicis exornassent:
verumenimvero pensi non faciebant illas victorias: neque e palmis
certaminum, sed e studiis, quemque judicabant.

12. Gentes porro nostras inter se si conferatis, nullo modo mihi
conveniet genus hoc poenae: non enim facile sit, qui doceat, in gente
mea ullam unquam fuisse, ea usum calamitate, ut per testulas urbe
expelleretur3 Alcibiadis autem genti ita est proprium et quasi do-
mesticum, ut nemini Atheniensium omnium alii magis, quam huic,
conveniat. Nam et maternus ejus avus Megacles et paternus ipsi
cognominis obstracismo perculsi sunt; quocirca nil mirandum neque
abhorrens ei accidet, si honos ei quoque decernatur idem qui ma-
joribus ejus olim decretus fuit: praesertim cum ne ipse quidem Al-
cibiades videatur conaturus infitiari, hos majores suos se fuisse multis
modis sapientiores, atque temperantiae justitiaeque studiosiores
quamvis de reliquo Atheniensium illi omnium aequalium suorum
erant flagitiosissimi aequique juris et legum contemnentissimi3 hujus
enim Alcibiadis tot sunt et tanta flagitia et scelera, ut nemo sit,

