DE PACE CUM LACEDAEMONIIS. 129

inissent. Avitam sibi pacem hanc appellantes qua utuntur, caeteros
Graecos omnes arcere contendunt ab usu pacis item avitae [h.e.
diuturnae, perennantis, et a majoribus ad nepotes sine armorum
interpolatione transeuntis]: scilicet extracto in longum bello, spe-
rant fore ut Corintho potiantur, et, ubi eos vicissent [Lacedaemonios
puta] a quibus nunquam non vieti sunt, sperant futurum, ut eos in
potestatem suam redigant, quorum opera atque auxiliis usi hos suos
victores devicissent.

6. Hujusmodi spes participantes vos facere non poteritis, quo-
minus alterutram harum duarum conditionum optetiS‚ ut scil. aut
cum Argivis arma Lacedaemoniis infesta inferatis, aut ad exemplum
Boeotorum curn Lacedaemoniis paciscamini. Ego vero etiam atque
etiam vereor, ne morbus ille noster domesticus atque familiaris etiam
nunc nos incessat: solemus enim, melioribus amicis posthabitis,
sequiores praeferre3 aliorumque causa bella gerere, quanquam licet
nobis nostri causa quiescere et salvis esse. Exempla vultis? Ac-
cipite: oportet enim recordatione praeteritorum adminiculo ad sa-
lubritatem honestatemque capiendorum consiliorum uti. Persarum
itaque cum rege pactis induciis et amicitia in perpetuum duratura,
quas inducias Epilycus Tisandri filius, matris nostrae frater, illa, qua
ad regem Persarum functus est, legatione conciliavit, non multo post
decepti ab Amorge, servo regis eoque fugitivo, ingens rerum nostra-
rum columen, opes regias, amisimus, et quasi rem vilem atque con-
temnendam abjecimus, atque amicitiae cum rege amicitiam cum
Amorge praetulimus, servum domino potiorem ducentes: qua con-
tumelia rex ad iracundiam accensus et ad vindictam stimulatus,
Lacedaemoniorum ad partes se transtulit, initaque cum illis belli
societate, quinquies mille talenta ipsis ad bellum adversus nos ge·
rendum administravit, quo factum est, ut Lacedaemonii, per has
tantas opes superiores facti, nostras opes omnes everterint majesta-
temque nostram humo afflixerint ad nihilumque redegerint. Unum
hoc erat de multis nostris scitis et egregiis prosperisque inventis:
videtis jam quale id fuerit? Adde aliud. Syracusani olim aliquando
nos per legatos adibant, rogantes, ut secum pro simultate amicitiam
colere et pro bello pacem gerere mallemus, docentesque, quanto
magis e re nostra facturi simus, si secum malimus, quam cum Ege-
stanis atque Catanaeis‚ belli societatem contrahere. Quid nos tum?
Praetulimus nempe paci tum quoque bellum, et Egestanos Syracu-
sanis, et otii domestici quieti qua poteramus gaudere Siculae mo-
lestias expeditionis: quo factum est, ut flore juventutis nostraeque
et sociorum nunc careamus, lectissimis quibusque viris amissis, ma-
gnoque navium numero et ingenti vi pecuniarum opumque magnaque
potentia mulctati, paucos quosdam, luctuosissimae cladi superstites
factos, cum dedecore domurn reversos recuperaverimus. Postremo,

S

