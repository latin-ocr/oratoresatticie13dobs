92 ANDOClDlS

credibile erat, quippe qui familiariter usi fuissent illis qui jam morti
essent dati e numero iudicatorum a Dioclide. Et illis quidem ne
sic quidem certa erat et perpetua salutis spes, etiamsi ego eos non
proderem; meis autem necessariis certum imminebat atque inevi-
tabile exitium, nisi si quis Atheniensibus omnem rei gestae verita-
tem aperiret. Quare satius mihi visum fuit, quatuor viros a me
patriae communione privari, sic meritos, qui nunc supersunt adhuc
in vivis et in patriam ab exsilio redierunt et bonorum suorum usura
gaudent, quam committere ut necessarii mei insontes ad mortis
necessitatem adigerentur. Quodsi ergo cuipiam, non vestrum,
judices, sed vestrum, o quotquot reliqui cives Athenienses hoc judi-
cium circumstatis, istaee olim de me insedit opinio, sodales a me
meos eo fuisse indicatos, quo perirent ipsi, ego servarer— cujus-
modi rumores inimici mei de me in vulgum sparserunt, criminari me
atque in invidiam ignominiamque adducere volentes —, rem, quaeso,
ipsis e factis spectate. Nunc enim me quidem oportet rerum a
me gestarum rationem coram illis ipsis reddere, qui ob illa facinora
exsilium tolerarunt, quorum facinorum ego eos insimulavi; et qui
omnium optime norunt verane dicam an mentiar, et qui coarguere
me mentientem possunt, orationem meam interpellantes: nam ego
equidem ejus rei copiam illis facio: vos autem, o viri, rerum ge-
starum veritatem certo explorare oportet. Nam in hoc mihi hujus
versatur cardo certaminis, ut salvus et absolutus ex hoc judicio ita
discedam, ut vobis, judices, visus fuerim homo non malus neque
sceleratus esse; deinde ut reliqui quoque omnes intelligant, quic-
quid hoc in negotio a me gestum et profectum est, id omne non
per scelus aut ignaviam esse commissum, sed per sinistram quandam
atque calamitosam evenisse fortunam, quae reip. quidem imprimis,
tum vero nobis quoque privatim, gravis incubuit3 et quae dixi omnia,
me dixisse ex Euphileto audita, providentia partim tuendae privatae
salutis necessariorum atque amicorum meorum, partim securitatis
publicae civium omnium, qua fieri potest summa cum virtute atque
honestate, nullo autem cum scelere, nulla cum turpitudine, ut ego
equidem mihi persuadeo· Quodsi ergo res sic se habet, aequum cen-
seo postuloque a vobis absolvi atque dimitti salvo capite salvisque
fortunis et fama. Age—oportet enim humanis de rebus humanis
item modis cogitare, ac si ipse quisque infortunio perculsus esset—-‚
quid unusquisque vestrum, meo loco si fuisset constitutus, fuisset
facturus? Nam si ejusmodi fuisset optionis conditio, ut necesse
fuisset, aut gloriose mori aut turpiter servari, possit utique indicina
a me facta pro facinore improbo degeneris animi nota haberi;
quanquam vel sic quoque haud pauci futuri fuissent, in simili loco,
qui turpiter amicos indicare haud dubitassent vitamque ingloriam
mortipraeclarae praeferre: verum omnia contra erant ; nam si tacerem,

