32 ANTIPHONTlS TETRALOGlA 11.

vitas quoedam et negligentia cautionis. Nam adolescens quidem,
neminem videns discurrentem, quomodo poterat cavere ne quem
feriret? Puer autem, videns istos jaculantes, facillime cavere
poteratne cui in conjectum teli veniret: debebat solummodo, id
quod penes ipsum erat, quietus in vestigio perstare. Legem quod
attinet, quam citant, oportet utique eam laudare. Recte enim facit
jurique convenienter, homicidas involuntarios involuntariis malis
puniens. Adolescens autem non peccavit; ergo injuria ei fiat, si
plectatur ipse in vicem ejus, qui vere peccavit; nam satis ipsi est
peccatorum suorum poenas ferre: puer autem errore suo inter-
emptus, simul peccavit, et a semet ipso punitus est. Punitus
autem homicida poena non caret: habet enim poenam caedis. Non
ergo scrupulum mentibus vestris injicietis me absolventes, sed
condemnantes. Nam qui sui propria peccata luit, is nemini pia-
culum ultione expiandum relinquit: purus autem a crimine si tol-
latur, multo is acerbiorem veluti securim conscientiae condemnan-
tium impingit. Quod autem e disputatione nostra elucescit,
puerum peremptum homicidam, sui nempe, esse, non nos sumus
in culpa tam invidiosae appellationis, sed natura facti. Quod si
ergo argumenta nostra puerum cogunt homicidam esse, recte nos
a legibus absoluti abibimus hoc crimine, eum poenae subjicientibus
qui caedem patravit. Neque nos ergo in calamitates immeritas
et ad nos nil pertinentes praecipitate, neque succurrere horum infe-
licitati divinitus immissae conantes, sciscite divino numini adver-
santia, sed, prout sanctum et justum est, absolvite nQS‚ recordati,
casum hunc ex imprudentia ejus exstitisse qui telo venienti sese
ipse obtulit: nos enim profecto culpa caedis vacamus.

