TETRALOGIA Ι. 19

sitim satis restinguere et manus reprimere atque ad continentiam
compescere poterat, et cogitatio periculi subeundi et ignominiae
contrahendae, etiamsi revera aliquando caedis committendae aliqua
lubido eos incessisset. Sed famuli testimonium elevat? Non
recte is quidem. Nam optimae illud erat certissimaeque auctoritatis,
ex eo genere testimoniorum, quae edentes servi, non modo non
:tormentis subjiciuntur, sed vel libertate quoque donantur. Tor-
quentur utique servi in causis herorum. Sed quibus? cum aut
conscii consortesque heris fuerunt in furando aut furta herorum
infitiando celare conantur, tum equuleo eos imponimus eaque
necessitate veri confessionem ex iis exprimere studemus. Etiam
hoc nego verum esse, quod ait, verosimilius esse, a caede patranda
se abfuisse, quam ei interfuisse. Verum quidem hoc fateor esse,
si abfuisset, minus periculum eum fuisse aditurum, quam si ad-
fuisset. Fac enim sicarium ab eo immissum, in facinore depre-
hensum, in hunc contulisse culpam, ab hoc se dixisse emptum et
immissum esse. Quis crederet? qui praedicationi suae mercena-
rius fidem faceret? Verum rursus, si abfuisset, verendum ei erat,
ne facinus minus patraretur; segniores in exsequendo futurae
fuissent operae: nemo non eorum omnium, absente instigatore et
gubernatore facinoris, cunctantius atque reformidantius id esset
aggressus. Verum negat periculum, quod sibi a causa sacrilegii
imminuisset, si perempto hanc accusationem persequi per fata
licuisset, gravius atque horribilius fuisse, quam periculum causae
hujus quam de homicidio nunc agendam habet. Etiam* hoc falsum
eum dicere, docebo. Discrimina et condemnationis et absolutionis
in utraque causa ponamus paria. At non perinde certum erat,
fore, ut causa homicidii in judicium adduceretur, atque certum
erat, alteram causam sacrilegii esse inducendam, si vita inimico
diutius prorogaretur; ne sperare quidem ullo pacto poterat, inimi-
cum, quoad superesset, sibi veniam actionis de sacrilegio esse
facturum: hanc autem homicidii accusationem, ut effugeret, erat
sperandi causa probabilis ; fieri enim poterat, utin occulto maneret,
a se caedem fuisse aut jussam aut patratam. Porro, postulans,
propterea quod suspicio caedis non improbabilis in se incurrat, non
ideo statim ab illius suspicionis tota mole opprimi, non recte po-
stulat. Nam si metus suspicionis et ignominiae publicae, quam in
se incubituram videbat, si caedes committeretur, satis hunc a pro-
posito avertere valuit, necessario consequeretur, insidiatum vitae
perempti neminem fuisse. Ergo peremptus non fuit. Nemo enim
non eorum, qui minus sibi, quam hic reim, a perempto metuebant,
censendus est, minus inimici capiti fuisse insidiatus, quam hic est,
qui omnium maxime sibi ab eo metuebat. Contributiones autern
et largitiones in rempublicam suas jactans reuS, et choregatus,

