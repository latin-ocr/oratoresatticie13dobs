268 LYSIAE

me perspicuo atque manifesto percellere. Adscende tu mibi, atque
testare.

TESTIMONIUM.

3. De hac quidem itaque incusatione, senatores, non video quid
attineat me amplius verba facere: sed superest adhuc aliud quid
hac oratione mihi necessario exsequendum. Aliis in causis sufficit,
defensorem criminationes accusatoris a se depulisse atque refu-
tasse: verum hujusmodi in causis atque haec mea est, ubi nimirum
quaeritur sintne homini in judicium adducto mores ii ob quos dignus
honoribus habeatur, reddenda reo est totius ab ipso actae vitae
ratio. Id quod ego nunc facturus majorem vos in modum rogo,
senatores, atque obtestor, ut aequi atque benevoli me audire velitis,
dicturum pro me quam potero brevissimis. In fortunarum ista
mediocritate quae a patre mihi relictae fuerant (facultates 'enim no·
strae-per calamitates, alias patris privata& alias civitatis communes,
admodum conciderant), duas tamen sorores elocavi, minisvtricenis
in dotem unicuique additis3 cum fratre vero hereditatem ita crevi,
ut ipse fateretur se partem patrimonii longe amplissimam abstulisse;
reliquos erga cives autem ita me gessi facilem atque sedatum, ut
nulla mihi lis unquam cum quoquam intercesserit. Sic in privatis:
in rep. autem gravissimum hoc atque luculentissimum arbitror esse
rneae continentiae documentum, quod quicunque adolescentium aut
alea aut compotationibus aut aliis ejusmodi frivolis atque pudendis
intemperantis lasciviae oblectamentis otium fallerent, hos omnes,
inquirere si velitis, deprehensuri sitis a me animis abalienatos, si—
multates mecum exercere, rumusculosque de me maligniores a se
per mendacium confictos disseminare. Quibus animus, id quod in
confesso est, erga me sit longe alius futurus, si studia cum ipsis
eadem fuissem sectatus. Porro, senatores, nemo est unus om-
nium, qui demonstrare possit me unquam aut ob privatam aliquam
turpem causam in jus vocatum aut majestatis perduellionisve po-
stulatum eoque nomine apud magistratus delatum: quanquam alios
haud raro videtis ejusmodi certaminibus implicari.

4. In expeditionibus denique militaribus et periculis pro patria
obeundis videte, senatores, qualem me patriae praestiterim. Primum
instante illa expeditione, qua succurrendum cita ope Haliarto erat,
vi pactorum de societate belli quam cum Boeotis inieratis, videns
ego reliquos omnes equestrem militiam pedestri praeferentes, quod
opinarentur, equitibus necessario securitatem, peditibus autem di·-
scrimen esse propositum, tametsi id facerent non scrutinio probati
contra legis auctoritatem, ad Orthobulum accessi equestris militiae
magistrum, a quo illam in militiam allectus fueram, rogans, ut ex
albo suorum equitum meum nomen expungeret, dedecori mihi fu-

