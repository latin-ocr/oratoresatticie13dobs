306 LYSIAE

. 6. Verumtamen ne ipse quidem suspicor eos ad hanc latebram
csse receptum >habituros ; at nescio an coram vobis quoque, prout
in senatu fecerunt, jactaturi sint suum vestri studium dicturique se
benevolentia erga civitatem actos frumentum coemisse, quo possent
id vobis quam vilissimo vendere. Sed eos in hoc mentiri, cum
aient, documento planum faciam imprimis gravi atque perspicuo.
Vestri enim caritate si fecissent, oportebat eos frumentum ase
coemptum plures per dies eodem pretio vendere, donec coemptae
copiae defecissent: jam vero medimnum persaepe eodem die drachma
carius vendebant,- quasi medimnatim coemissent. Cujus rei vos
ipsos testes appello. Miram enimvero atque incredibilem incon·
stantiam atque repugnantiam in modo, quo hi suam erga vos volun-
tatem, si dis placet, declarare contendunt. Quum collationibus
pecuniariis conferendis amor erga vos declarandus ipsis est, tum
conferre recusant, paupertatem excusantes, quamquam* gloriam
mereri sic possent, fama liberalitatis ad multos permanantezcui
autem crimini leges mortis poenam praefiniunt, id crimen summa
cum cautione atque latendi diligentia committentes, quod latere
ipsorum intersit quamplurimum, gloriantur id se vestri studio facere.
Atqui vos omnes nostis, his omnium minime convenire, ut studeant
in vestrae caritatis excusatione delitescere. Eccui enim minus,
quam his, convenit bene vobis velle atque ut res vestrae prospere
vobis succedant in votis habere, quorum tam separata sunt emolu-
menta rationesque a vestris, ut e damnis vestris ipsi crescant? lu-
crantur enim tum quamplurimum, quum nuncio publicae alicujus
calamitatis acceptae civitas conterretur: tunc frumentum carissimi
vendunt. Tam sunt malorum vestrorum avidi iisque tam dele-
ctantur, ut ‘non solum vera et reapse vobis coelitus immissa aut
quacunque alia fraude oblata mala primi omnium sciant'atque in
famam emittant, sed et veris deficientibus ipsa falsa comminiscantur
quo ingentia annonarum pretia in vanum vobis territis extorqueant:
rumores spargunt a se confictos, classem frumentariam in Ponto
naufragio perisse, aut e Ponti faucibus egredientemv a Lacedae?
moniis interceptam esse, aut emporia clausa, aut induciis renun-
tiatum iri; eo denique procedunt inimicitiae, ut una cum hostibus
certatim vobis insidientur. Frumento enim cum maxime indigetis
[classe hostium portus vestros obsidente commeatuumque importa-
tiones impediente], tum hi maxime frumentum horreis clausum
tenent, tum vendere nolunt, ne scilicet de 'pretio frumenti secum
decidamus, sed cupide atque cum congratulatione redimamus
quantivis indicent: quo fit interdum, ut ipsa tenente pace ab hisce
patriae hostibus veluti obsidione premamur machinisque convella-
mur. Dudum est ex quo civitas horum hominum nequitiam et
erga vos malevolentiam sensit eique obicem ponere cavit: satis

