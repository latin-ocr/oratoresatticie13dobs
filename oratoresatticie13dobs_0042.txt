30 ANTIPHONTIS

filius meus, culpa vaco, infanda patiar, si a vobis excludar fructu
beneficii, quod lex mihi contribuit. Ex illis ipsis autem quae hi dis-
putant consequi, adolescentem ne ab illo ipso quidem defectu vo-
luntatis atque propositi in caede committenda absolvi, sed illa ambo,
errorem puta atque poenam, ambobus, tam filio meo quam istius filio,
eommunia aequis'partibus esse, planum faciam. Nam si filius meus
ideo homicida suimet habebitur, quia non constitit quietus, sed ve-
nienti jaculo ipse semet obtulit, ne istius quidem filius omni culpa
est liberandus, qua vacaturus esset, si filius meus illo quiescente
nullumque telum intorquente concidisset. Caede itaque ab ambobus
pariter peracta, necesse est ut poenarn quoque ambo participent: et
filius quidem meus errorem suum in semet admissum majore etiam
poena quam pro modo erroris luit, quam ipse sibi poenam dedit —
morte nimirum luit -‚ qui ergo par sit impunitum discedere eum,
qui se illi consortem et adjutorem delicti in eos, quos non decebat
eo delicto laedi, praebuerit? Ex ipsa horum defensione constat adole· ,
scentem hujus caedis participem esse: ecqui ergo vos, judices, ullo
pacto eum salvo divino humanoque jure absolvatis? Nobis certe,
quos horum duum communis error funditus afflixit, injuria offeratur,
non modo cum jure divino non consentiens, sed vel maxime etiam
ei repugnans, si homicidae habeamur atque declaremur esse: quod
si fieret, deberemus extremum supplicium tolerare: quod supplicium
in nobis exsecuti, si iis a locis non arcerentur, quibus arceri impuras
convenit, non recte fiat, si modis iis, quibus homines pios excipi par
est, excipiantur ab iis, qui alias impios sint exstirpaturi. Macula
piaculi, quae alias ad universos erat permanatura‚ sic vobis solis
foret insessura; quapropter sumina cautione hac in causa vobis
utendum erit. Nam si homicidii reum hunc adolescentem pronun-
ciaveritis eique locis sanctis interdixeritis, vacabitis crimine: sin
autem eum absolveritis, ipsi vestra capita piaculo supponetis. Ve-
strae itaque ipsorummet pietatis ergo legumque tuendarum, abducite
hunc foro, ultra fines deportate, et sic punite; sic enim cavebitis,
ut spurcitiem ejus ne participetis, nobisque parentibus, qui ab isto
homicida vivi adhuc tumulo defossi sumus, calamitatem reddetis,
opinione saltim tenus famaque, tolerabiliorem.

4. DEFENSIO POSTERIOR EJUSDEM CAEDIS.

CONSENTANEUM nempe erat hunc, accusationi suae intentum
in eaque defixum, defensionem meam haud percipere3 vos autem
par est tenere, cum nos adversarii, causam quisque suam, e benevo-
lentia qua se quisque amplectitur, arbitrans, vera et aequa se dicere

