PRO CAEDE ERATOSTHENIS. 151

ctam, orabat supplex, ut se ne occiderem, sed mulcta quadam pe-
cuniaria mihi satisfieri paterer. Non ego te (inquam), Erato-
sthene, occidam, sed occidet te patrssiae lex, quam tu
legem migrando declarasti, te eam hisce tuis libidi—
ni2bus postposuisse, atque maluisse tantum scelus in
uxore liberisque meis committere, quam legibus obse-
qui et pudorem prae te ferre. Sic demum ille mercedem
facinoris a me tulit eam, quam leges decernunt talia audentibus;
non intro raptatus de via, neque a foco per vim abstractus, ad quern
non confugit, tametsi hi, necessarii et vindices ejus, aiunt factum:
ecqui enim ad aram confugerit is, qui statim ab inflicta plaga in cu-
biculo, ubi ara nulla est, conciderit, et cujus ego manus retroactas
constrinxerim, et qui tot numero homines ingressos haud effugisset,
si conatus esset auffugere, non ferro, non fuste, non alio quopiam
armorum genere instructus, quo ingressos forsitan profligasset, si
liberis uti manibus potuisset? Verum enim vero· ipsos vos, viri,
haud fugere arbitror, iniqua designantes non solere confiteri adver-
sarios vera dicere, sed mendaciis potius a se confictis aliisque malis
artibus invidiam atque odia justi et aequi studiosis consciscere
laborare.
7. Ante omnia legem tu mihi recita.

LEX.

Non ,repugnabat Eratosthenes de injuria mihi facta, sed fatebatur
eam; at offerebat mulctam quae crimen lueret, caedemque supplici·
ter deprecabatur. Ego vero haud concedens aestimationi criminis
ab ipso criminoso sibimet constitutae, aequum ducebam legem civi-
tatis potius obtinere: quocirca vindictam sumpsi eam, quam vos ad-
versus omnes hujusmodi flagitiis deditos edixistis atque legitimam

sanxistis. Adscendite huc VOS, qui testaturi estis de veritate rei sic
ut a me narrata est gestae.

TESTIMONIA.
Recita mihi praeterea hanc legem ex cippo Areopagitico.

LEX.

Auditis, viri, tribunali illi Areopagiti00‚ cui jus in causis capitalibus
de spiritibus civium pronunciandi et ex antiquo majorum more pro-
prium et memoria vestra restitutum atque contributum est, planis
et expressis verbis legis imperatam atque praescriptam hanc esse
juris formulam, ut illum caedis reum factum nefas sit damnari, qui,
cum moechum deprehenderit uxoris suae amplexibus implicatum,
ejusmodi poenas de eo, quas ego de Eratosthene repetii, repetat.
Legis hujus auctor de matribusfamilias tam severe voluit haecjura

