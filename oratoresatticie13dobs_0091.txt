ANDOCIDIS

DE MYSTERIIS

ORATIO.

 

1. INIMICORUM copias ardoremque quocunque modo mihi per
fasque nefasque nocendi, quo me, a principio inde, ut primum hanc
in urbem redii, exagitarunt, vos paene omnes, viri, arbitror intelligere,
ut necesse non sit hac de re plura verba facere. Ego vos potius,
yiri‚ rogabo rem et aequam et quam mihi indulgere facile vobis sit et
qua me potiri mea inprimis refert: primum nempe hoc, ut vobiscum
reputetis, me nunc huc sponte mea venisse, nulla coactum necessitate
inter vos versandi, neque enim vades constitueram neque vinculis
constringebar; sed fiducia praecipue quidem veri et aequi, tum vero
vestri quoque, qui mihi videremini de me justa et aequa pronuntia- i
turi neque passuri ab inimicis me meis opprimi, sed potius, prout
fas est, in vivis me salvisque conservaturi, vestrisque legibus con—
venienter et jurijurando cujus a vobis dicti auctoritate sententiam
feretis. Merito enim, viri, de his, qui ultro sese in discrimina demit-
tunt, vos quoque idem censeatis, quod ipsi de semet censent. Qui-
cunque enimin urbe manere vestrique sortem judicii exspectare atque
sustinere ideo noluerunt, quia ipsi sese sua sententia criminis admissi
condemnassent, recte vos de his eadem sciscatis, quae ipsi de sese
sciverunt: contra vero, quicunque manserunt fiducia suae conscien-
tiae, quod nullius sibi sint sceleris conscii, decet vos de his eadem
statuere, quae ipsi de sese statuunt, neque eos procondemnare, quos
sua non condemnat conscientia. Exemplo, quae modo disputavi,
confirmabo, et, ne longe abeam, meo: multi mihi retulerunt, inimi-
cos meos haec inter se jactare, me non videri in urbe mansurum, sed
fuga salutem quaesiturum, ——— ecquid enim Andocides quo-
que spectans (ita aiunt) certamen adire tantum audeat,
cui liceat hinc digresso vitae praesidia commoditates-
que omnes habere? cui in Cypro sit, illuc si juvet per
mare contendere, unde modo venit, ager et spatiosus
et fertilis et gratuito datus? Caput ille profecto
periculo nolet objicere, Ecquid euim spectet? quo
fidat? annon civitatem videt, quo sit animo? Ego vero,
viri, multum ab his dissentio. Civitas enim haec etiamsi sic se
haberet atque hi aiunt, oblatam tamen ego equidem amplecti nolim

