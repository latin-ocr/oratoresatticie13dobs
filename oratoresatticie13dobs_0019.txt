NECIS VENEFICIO PATRATAE. 7

ageret, incolere solebat, vir honestus et frugi, quo pater familia-
rissime utebatur: erat illi Philoneo pellex, quam decreverat in
lupanari prostituere. Mater fratris [seu noverca mea] cum quae-
rendo intellexisset, cuja esset, consuetudinem cum ea contrahe-
bat. Sic factum, ut cum noverca sensisset quam atrocem inju-
riam Philoneos pellici suae oblatum iret, pellicem ad se arcesseret:
veniebat pellex: inter sermones aperiebat noverca pellici quam
insignem injuriam Philoneos ei pararet injungere, unaque de patre
meo querebatur3 ab eo se duriter et indignis modis haberi: sed
in promptu sibi esse arma ambos ulciscendi, vel potius artes se
tenere, quibus amborum erga se animi ita mutarentur, ut cum
Philoneus ipsi [pellici], tum pater meus sibi [novercae]‚ placaretur
atque reconciliaretur, modo illa [pellex] in sua [novercae] pote-
state esse vellet3 suam fore inventi gloriam, ipsius sore partes
famulandi et jussa exsequendi. Tune ergo, ait, mihi ministrare
voles? Velle ait altera, nil haesitans, ut facile est existimatu. Dis-
cessum tum fuit super bis pactis condictis. Haud multo post inci-
debat et Philoneo necessitas, ut sacris interesset quae Jovi Ctesio in
Piraeeo publice fiebant, et patri iter per mare ad insulam Naxum
suscipiendi. convenientissimum itaque videbatur Philoneo‚ cui
semel ex urbe in Piraeeum esset descendendum, eadem opera, per
compendium itineris ejusdem, patrem quoque meum, profectionem
illam maritimam ingredientem et ad portum pariter tendentem, ami-
citiae et benevolentiae ergo testandae prosequi, et sacris peractis,
lautis epulis cohonestare. Pellex Philoneum eodem prosequebatur
necessario sacrorum causa, ut iis epulisque necessaria ministraret:
jam erant ambo in Piraeeo, jam, ut par erat sacris operabantur.
Sacris peractis, jam incipiebat pellex secum deliberare, qui et quando
potionem venenatam ipsis praeberet; num ante epulas, an post.
Placuit tandem post epulas dare, quod ita praeceptis novercae meae,
nobilis illius Clytaemnestrae‚ esset obsecutura. Quae illo in con·
vivio evenerint, mihique longum atque taediosum sit enarrare vobis-
que audire: ea vero, quae nosse refert, quomodo nempe datum
fuerit venenum, paucissimis exsequar. Dapibus igitur amotis,
libabant diis, et thura super se quisque arae imponebant, id quod
eos facere par erat, quorum alter una Jovique Ctesio sacra fa-
ceret amicumque solennibus epulis exciperet mox iter ingressu-
rum, alter apud amicum epularetur, cui vale dicere pararet mox
cum nave discessurus. Libationes infundens, veluti ministra, pel-⁴
lex, illis vota facientibus atque deos surdos ea rogantibus, quae non
essent exitum habitura, venenum immiscebat3 et Philonei qui-
dem poculo portionem veneni multo spissiorem ingerebat, in quo
ipsa sibi mire placebat, veluti commento quodam a se sollerter et
callide excogitato—sperabat enim futurum ut, quo plus potionis

