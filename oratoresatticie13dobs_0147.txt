CONTRA ALCIBIADEM. 135 ’

hoc melius vobis licebit de nobis statuere. Haec hactenus. Ac-
cedo nunc ad ipsam causae meae dictionem.

4. Insimulatus nempe fui odii erga statum regiminis popularis
atque factiositatis: verum, hoe quidem de crimine quod dicam,
parum esse mihi relictum video. Quodsi haec de me criminatio
nondum injudicio fuisset agitata atque disceptata, merito vos accu-
satores ferretis eo de crimine me postulantes, mihique nunc necesse
foret defensione maculam hanc purgare: posteaquam vero jam
quatuor e judiciis, in quibus hac ipsa de causa judicatus ego sum,
semper absolutus discessi, aequum haud arbitror esse me denuo
cogi hac de re verba facere. Nam priusquam haec causa in foro
agitaretur, sciri nullo pacto poterat, verane esset an commentitia
haec criminatio: post dictam vero sententiam, quaecunque ea est,
utramvis in partem, sive absolvens sive condemnans, perempta et
definita est lis, et de reo pronunciatum, sons an insons sit. Grave
itaque mihi et periniquum videtur, condemnatis quidem moriendum
esse, etiamsi una solummodo tabella suffragia condemnantia numero
plura sint quarn absolventia, et ad mortis supplicium bonorum
quoque publicatIOnem adjungi3 absolutis autem jamdudum et
saepius, iterum atque iterum sustinendas atque depellendas esse
iisdem de criminibus actiones; et perdendi quidem extremisque
suppliciis damnandi potestatem penes judices esse, servandi autem
nullam, sed sententias eorum, ut mortem irrogantes ratas, ita sa-
lutem condonantes irritas et cassas esse; idque lege disertis verbis
vetante, de eodem homine eadem in causa bis judicari, et tametsi
vos fidem vestram de legibus tuendis atque exercendis jurejurando
obstrinxeritis.

5. Quamobrem juvat, praeterita omni mei praedicatione, Alci-
biadis instituta et mores omnemque vitam memoriae vestrae subji-
cere. Quod instituenti mihi dubitare occurrit unde ordiar, tot sunt
numero delicta ejus et facto quasi agmine circumstant et ingerunt
sese; quare delectu utar, et in praesentia tacita transmittam ea,
quae de stupris ejus matronarumque raptibus aliisque hujusmodi
contumeliis, cum violentia conjunctis pacem civilem disturbante,
commemorare possem; neque enim tempus ad dicendum mihi
praefinitum his exsequendis suffecerit, et praeterea civium perquam
multorum in offensionem sim incursurus, si labes eorum domesticas
et ulcera abscondita denudem: quae autem in rep. mala patravit, ea
mala injuriasque quibus et cognatos et civiumque peregrinorumque
innumeros laesit (laesit enim primum quemque obvium sibi factum)
ea demonstrabo. Primo itaque loco, ut hinc exordiar, auctor cum
esset vobis factus, ut vetustum illum ab Aristide summa cum aequi-
tate statutum modum pensionum a Graecis civitatibus contribuen-
darum reformaretis, eique rei ut se una cum aliis novem collegis

