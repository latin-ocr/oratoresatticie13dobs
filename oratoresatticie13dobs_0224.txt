212 LYSIAE CONTRA THEOMNESTUM I. ι

niam', sed mulctam convitiatori irrogari, veritatem criminationum
documentis factorum non approbanti. Atque jam bis ego hoc
Theomnesti dedecus testimonio meo approbavi; ignarus quippe tum
temporis, de quo postmodum mihi constitit, eos vos esse, qui fortes
viros in acie manentes puniatis, armorum autern abjectorum reos
factos indulgentia et dissimulatione transmittatis.

8. Verum enimvero satis hac quidem de causa est actum, di-
ctisque quod addam nil habeo: vos potius rogo, judices, ut Theo-
mnestum condemnetis, reputantes vobiscum, non posse capiti meo
discrimen ullum aliud quam hoc est gravius conscisci. Nam qui
actor videor esse, reapse reus sum ; Theomnestum probri reum cum
ago per nefas in me conjecti, tum de salute fortunisque meis om-
nibus periclitor, in unius vestri suffragii discrimine parricidii crimen
aut sustinens aut effugiens: quibus enim testulis Theomnestum
absolvetis, si feceritis, iisdem parricidii me damnabitis, me, qui
civium omniurn unus, ut primum virilem ingressus aetatem, in
examine probatus vobis, rebus gerendis meisque privatis et civilibus
a vobis habilis judicatus fui, ob caedem patris mei triginta viris in
curia Areopagitica diem dixerim. Quorum vos memores mihique
patrique legibusque publice fixis, et jurisjurandi ab ipsis vobis dicti
religioni, succurrite.

