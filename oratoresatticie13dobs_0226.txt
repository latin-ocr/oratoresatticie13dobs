214 LYSIAE CONTRA THEOMNESTUM ΙΙ.

quis interfecerit quam quod clypeum abjecerit. Ego sane mallem
omnes quoquot sunt clypeos abjecisse, quam ita animatum fuisse in
parentem. Istum utique vidi id facientem, quod vos scitis; et
meum ipse clypeum servavi. Cur itaque ab eo poenas non repe-
terem? Cujus criminis apud vos suspectus? Anne quod vere mihi
objecta sit haec exprobratio? at nec vos id dicere possitis. Anne
quod reuss melior sit quam ego? at nec iste quidem affirmaverit.
Anne quod egomet armis meis abjectis eum convicii postulem qui
sua domum salva retulit? at non ea fama percrebuit in civitate.
Ne igitur vos misereat merita audientis convicia, eidemque inso-
lescenti et maledicenti contra leges condonetis: praesertim de illo
homine qui vestris exercitibus saepius praefuit, qui multa vobiscum
subiit pericula, qui nunquam in hostium potestatem venit, qui annos
natus septuaginta propter suam in populum Atheniensem benevo-
lentiam in oligarcbia occisus est. Par est sane succensere pro tali
viro. Quid enim illi acerbius contingere poterat, quam ab hostibus
interfici, infamari vero quasi a propriis filiis interfectus suisset?
Cujus virtutis monumenta in templis vestris conspiciuntur, istorum
autem ignaviae in templis hostium apparent.

3. At dicet quod haec prae ira in me effuderit. At vos recordemini
nullam iracundiae veniam dare legislatorem, verum poenas a con-
viciatore sumi, ni ea quae dixerit vera esse demonstret. Equidem
jam bis cle isto testatus sum: neque enim noveram vos supplicio
eos afficere qui alios arma abjicere videant, et ipsis abjicientibus
condonare. Vos igitur obtestor ut Theomnestum condemnetis.
Nunc enim actor sum in causa convicii, eodem tamen judicio caedis
paternae reus constituor, qua contentione nulla gravior esse possit,
qui solus, simul ac inter viros Sum annumeratus, triginta viros ad
Areopagum in jus vocavi. Quapropter mihi patrique meo subvenite.

