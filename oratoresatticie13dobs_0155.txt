CONTRA ALCIBIADEM. 143

qui ea, etiamsi velit, pro dignitate rei, oratione notare atque exagi-
tare valeat.

13. Et legem hanc testulariam qui tulit, ille mihi videtur eam
tulisse, eos ad cives respiciens, qui' potentia et auctoritate sua magis
stratus legesque praegravant, et quia oppressorum unusquisque
sigillatim ab ejusmodi praepotentibus civibus poenas repetere nequit,
ideo lege hac ferenda poenam constituisse ab universa civitate iis
irrogandam,qua danda satisfieret injuriam passis: et in hoc civium
praepotentium numero Alcibiades quidem est, ego vero non sum.
Quater enirn passus sum hoc de me haberi judicium in publico, quo
cuique et accusandi et audiendi ergo accedere liceret; et privatas
si quis unquam ob offensiones mecum experiri jure voluit, nunquam
impedivi; Alcibiades autem, tot facinorum reus, a se tamen impe-
trare non potuit ut vel unius criminis poenam cuiquam daret. Est
nempe tam saevus et truculentus, ut non modo praeteritarum inju-
riarum poenas ab eo repetere nemo audeat, sed etiarn multi metuant
ne imposterum quoque novas alias injurias idem inultus ingerat:
mala qui ab eo acceperunt, hi expedire sibi judicant, ut ne mussent
quidem, sed injurias acceptas taciti devorent; Alcibiades autern,
mala aliis inulta dans, parum sibi videtur egisse, nisi praeterea quo-
que versutia, gratia, minis perfecerit, ut imposterum quoque impune
sibi sit quiequid voluerit agere. Itane vero, Athenienses, egone ex-
silio dignus habebor, qui mortis poena indignus habitus fuerim? eo
injudicio, quo capitis causam egi, absolutus, nunc patriam sugere
cogar, indicta causa? e tot numero certaminibus forensibus victor
factus, etjure quidem merito, nunc rursus exsilio puniendus videbor
ob eadem ipsa, jam dudum et toties purgata crimina? Forte dicat
aliquis, in illis superioribus judiciis exiguam mihi commotam fuisse
invidiam, accusatores in me turn insurrexisse contemnendos, ab ini·
micis levibus et tralatitiis in discrimen adductum me tum fuisse:
ego vero ab inimicis exagitatus tum fui valentissimis et facundia et
usu rerum agendarum; hi iidem actores, qui me tum oppugnabant,
alios duos, ejusdem mecum criminis reos, morte damnarunt. Haud
itaque vos decet eos homines vestris e moeniis ejicere, quos, quamvis
saepius accusatos et in judicium adductos, nunquam tamen vere reos
culpaeque insimulatae obnoxios reperire potuistis; sed eos, qui vitae
suae rerumque a se gestarum rationem reddere postulati recusant.
Res enimvero, ni multum fallor, gravis et indigna, istaec vestra in
causarum paritatejudicii disparitas: judicio vestro damnati si qui
poenas extremo dederint supplicio, haud videmini aequo animo laturi,
si quis eos postmodum defendere vestrumque judicium iniquitatis
arguere sustineat. Eccur non eadem constantia in absolutis quoque
judicii vestri dignitatem tuemini? qui fas erit jam dudum absolutos
eorundem criminum iterum atque iterum incusari? qui conveniet,

