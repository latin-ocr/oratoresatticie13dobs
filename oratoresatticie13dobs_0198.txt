186 LYSIAE

scuro in otio, id quod eum satis habere decebat quem conscientia
tot scelerum perculisset; sed in luce reip. versari vult, tanquam
qui piaculi auctores exploratos indicasset: haec agitat consilia, ita se
parat, haec sibi conscribit auxilia, ut plus aliis in rep. valeat, quasi
non per vestram clementiam negotiorumque quibus septi estis spis·
sitatem factum sit, ut vos de eo puniendo adhucdum cogitare minus
possetis, tametsi novis vos nunc haud obscure laesit offensionibus:
at enimvero, qua eum oratione hac reum peragam, eadem effecturum
me spero, ut damnetur poenasque dudum meritas jam tandem ali-
quando persolvat.

6. Nitetur item hac excusatione : video enim necesse mihi esse,
ut onmia vos doceam quae hic sui purgandi causa profert, quo vos
peraudita utrinque causa certius et aequius pronuncietis. Persua-
dere nimirum vobis vult magna a se in remp. ornamenta collata
esse, eo quod, noxios indicando, illis vos terroribus illoque aestu
quo tum temporis jactabamini liberarit. Ecquis autem tantorum
erat malorum concitator? Non hic ipse, ea patrando quae patravit?
Ergone meriti quidem huic habenda erit et referenda gratia, ut in-
dici, cujus ipsi gratiam meriti abunde retulistis decernenda delicti
venia et spiritus immunitate; tumultus autem illius illarumque sol-
licitudinum culpa in vos, qui in sceleratos inquisiveritis, erit confe-
renda? Neutiquam: plane contra civitatem ab hoc conturbatam
vos rursus sedavistis.

7. Sed hoc quoque eum audio pro se dicturum, pacta a vobis
cum Lacedaemoniis et inter vosmet inita, nil minus ad se quoque,
quam ad alios quoscunque Athenienses, pertinere; speratque se
consecuturum, ut hoc tam specioso praetextu decepti vestrum per-
multi se absolvant, metuque constricti, ne excludendo ipsum fructu
pactorum illorum pacta violentur. Planum itaque faciam Andocidi
cum pactis illis nil quicquam commune esse, neque his, quae cum
Lacedaemoniis pepigimus, neque illis alteris, quae redeuntes domum
e Piraeeo cives cum parte civium ea, quae sub XXX virorum domi-
natu in urbe manserat, pepigerunt. Neque enim a nostrum quo-
quam, tot numero cum simus, eadem commissa sunt crimina
atque ab Andocide; me miserum! eadem enimvero? ne similia
quidem: quod si esset, posset Andocides nonnulla aequi specie com-
munionem illorum pactorum fructumque postulare videri. Verum,
ita me Jupiter amet, neque propter Andocidem inter nos dissensimus,
neque prius nobiscum in gratiam redire recusavimus, quam nomi-
natim de Andocide in pristina jura restituendo et ad participationem
pactorum admittendo cautum esset. Non enim unius hominis, sed
nostra causa, quotquot sumus, e Piraeeo et Urbe cuncti, pacta inita
et jurisjurandi religione sancita sunt: foret utique indignum, si nos,
propter Andocidis peregrino in solo erroreS, ipsi rerum omnium

*A

