L Y S I AE
CONTRA ANDOCIDEM IMPIETATIS

ORATIO.

*Η equum e marculo fani religatum quasi restitueret, insecuta
nocte rursus inde subtraxit atque abegit. Hic igitur tanti facinoris
reus genere mortis acerbissimo periit‚fame z quanquam enim multae
ei lautaeque dapes apponerentur, teterrimus tamen foetor e panibus
atque mazis exhalans, eum passus non est appositorum quicquam
gustare. Multi nostrum istaec ex hierophanta cum narraret au-
divere. Quod Andocides suos ipsius cognatos et amicos a se
delatos perdidit, quum diceret eos esse conscios. Quapropter
aequurn esse duco tum temporis dicta vobis a me per occasionem
Andocidis in memoriam revocari, quo homo, qui necessarios ami-
cosque suos indicina sua pessumdederit, sceleris sui conscios et
participes eos criminando, non illos solummodo ore suo pessum-
dederit, sed ipse quoque rursus ab alio quopiam accusatore percul-
sus pessum eat. Neque vobis licet, ejusmodi in causa pronuntian-
tibus, aut commiseratione Andocidis aut gratia moveri, qui certi
sitis, hominem religionum utriusque numinis [Cereris et Proserpinae]
palam violatarum reum vobis puniendum esse. Jam consentaneum
est hoc exspectare futurum, ut, qui ipse sibi quisque videtur, idem
aliis quoque videatur esse.

2. Fingamus tantisper, exempli causa, Andocidem sententia
vestra ab hoc crimine absolutum hinc discedere, ad sortiendum in
comitiis novem archontum accedere, a sorte regem sacrorum desi-
gnari3 numquid aliud tum fiet, quam hoc, ut pro vobis sacra faciat
votaque suscipiat e ritu patrio, alia hoc in Eleusinio‚ alia in fano
Cereris apud Eleusinem, et sub tempus mysteriorum festo praesi-
deat operam dans atque cavens, ut nemo per sacros illos dies quic-
quam committat nefarium, irreligiosum, et sacris inimicum? At
quam putatis mentem tum sore mystis undique huc congressis quo
sacris occultis initientur, videntibus qui et cujas sit rex sacrorum
omniumque ab eo impie factorum recordantibus? quam fore caeteris
Graecis, si qui huc per festi causam convenerint, sive quod sacrificia

