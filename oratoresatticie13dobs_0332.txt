320 LYSlAE

horum Quadringentorum potentia convulsa fuit, permulti post-¹
modum in collegium Trigintavirorum cooptati patriae viscera dila-
niarunt? Quid? quod ex illis ipsis, qui, nomen ad illam expedi-
tionem professi qua tyrannos in Eleusine oppido conclusos oppu-
gnatum indeque exturbatum ibatis, vobiscum in castra vestra urbe
exierant, haud pauci illinc ad Trigintatyrannos transfugerunt, cum
iisque obsidionem in illo quod dixi oppido tolerarunt.. Unde haud
est difficile perspectu, judices, dissidere homines inter se uon super
formis civitatum gubernandarum, sedv super eo quod cujusque pri-
vatim interest. Hune ad canonem oportet vos civium quemque
Judicare‚ inquirentes, qualem se quisque in democratia gesserit, et
quodnam ad eum rediturum fuerit emolumentum e status civilis
commutatione: nam sic demum aequissimam atque verissimam
eorum facere licet aestimationem.

Α 4. Quotquot ergo sub democratia aut infamia notati fuissent, eo
quod honorum a se gestorum rationes censoribus approbare minus
potuissent, aut proscriptione bonorum mulctati aut alio quopiam
simili infortunio icti, illis omnibus ego arbitror fuisse consenta—
neum, ut novas res appeterent, sperantes in ea rerum commutatione
portum se tutum esse inventuros: quicunque contra non modo
plebem nulla laeserunt noxia, sed eam potius tot tantisque ornarunt
promeritis, ut plebem potius deceat illis praemia studii atque operae
referre quam poenas ab iis repetere criminum ementitorum‚ in hos
si quae intorqueantur calumniae, vos eas neque auribus neque animis
admittere par est, ne si omnes quidem, quotquot in parte quadam
reip. gerendae versantur, eos aiant paucorum dominationi studuisse.
Jam non modo mihi, judices, in isto pristino reip. statu nulla con-
tigit neque privatim neque publice calamitas, quae me coegisset
rationem cupide amplecti, qua praesentibus a malis liberarem sed
referebat etiam mea pristinum istum statum liberae reip. manere,
quia eo manente spes erat fructus e contentione mea pro patria per-
cipiendi, quae spes mutata rep. prorsus decolabat. Quinquies trire-
mem instruxi et rexi, quatuor praeliis· navalibus interfui, contribu-
tiones pecuniarias in bello permultas contuli, aliaque sumptuosa
munia obii nihilo segnius neque parcius quam ullus alius civium
vestrorum omnium pluraque in vos impendi, quam a legibus irn-
peratum esset. Quorsum enimvero istaec? quo scilicet a vobis vir
fortis et bonus haberer, et suspiciosa si quae inciderent tempora,
boc expeditius atque prosperius in judiciis decertarem. Sperare
fructum hujus mei studii in democratia poteram, minus in oligarchia
quae me fortunis meis omnibus denudavit3 id quod secus fieri non*
poterat: tyranni enim, non si qui de plebe bene meriti essent, eos⁴
gratia quadam sua dignos habebant, sed quo quisque vos infestius
vexasset atque torsisset acerbius, hoc cariorem habebant et pluribus

