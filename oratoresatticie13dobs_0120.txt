los ANDOCIDIS

mulierem illam controversam, arresto quasi indicto, mihi devinciebam‚
ut ab alio quopiam, ante litis meoe definitionem, neque peti, neque
impetrari posset] ; quo facto actionem exorsus sum, primam quidem
adversus Leagrum, cui conditionem banc deferebam, tu quidem,
Leager (inquam), si domum ducere puellam νίς, habe tibi,
quod bene tibivertat; sin autem tu ejus nullo duceris
desiderio, tum ego eam aio meam esse postuloque vi
juris eam ab Archonte mihi adjudicari. Callias autem,eo
comperto, actionem adversus me capessivit, et libellum protestatorium
Archonti exhibuit, quo confirmavit, virginem heredem, de qua con·
troversia commota esset, in jure filii sui esse : fecit hoc die decima
mensis [Boedromionis] quo [ob instantes dies festos mysteriorum
Eleusiniomm] ego minus possem litem persequi, et pronuntiationem
sententiae urgere, qua puella mihi adjudicaretur. Die vigesimo et
proximis insequentibus, tenentibus mysteriis, per Cephisium hunc,
mille drachmarum mercede redemptum, titulo iudicationis me de-
tulit, et in hoc quod nunc decerto certamen conjecit. Ut autem me
videbat in urbe manentem et neque hujus judicii pericnlum, neque
terrores suos defugientem‚ deponebat ipse in ara Eleusinii ramum
illurn supplicatorium, quo me aut indicta causa de medio tolleret
aut certe patria expelleret, ipse autem,Leagro nummis placato, filiam
Epilyci domi uxorem haberet. Videns autem, ne sic quidem sibi
rem sine magno certamine successuram, Lysistratum adibat Hege-
monemque et Epicharem‚ cernens eos mihi amicos et me familiariter
utentes: ad hos declarabat, videte quam pudendam ad audaciam
legumque contemptum Callias processerit, adhuc si velim ab Epilyci
filia desistere, se quoque finem mei vexandi facere velle, Cephisioque
silentium esse impositurum, et luitionem injuriarum mihi oblatarum
arbitrio amicorum delectorum esse permissurum. Ego vero illis,
quos ad me allegaret, mandavi, ut ipsi meo nomine renuntiarent, me
auctorem ipsi esse, ut et accusationem prosequeretur, et novos si
quos posset veluti canes mihi immitteret: verum probe meminisset,
si fiat, ut ego ex hoc judicii discrimine salvus evadam, per aequita-
tem Atheniensium vera et recta pronunciantium‚ facile factu esse,
mea quidem sententia, ut ipse rursus pro parte sua virili de capite
amittendo per me periclitetur. Et profecto haud committam, ut
falsus ipsi vates fuerim, nisi si vos, judiceS, intercesseritiS. Vera
autern haec a me dici, ut vobis constet, cita tu mihi testes.

TESTES.

21. Sed et hic filius, quem Callias subornavit, ut super Epilyci
filia, tanquam sni juris puella, mecum in judicio contenderet, videte,
viri, cujas sit, et qua usus origine, et quo pacto a Callia adoptatus: '
refert enim vos liaec tenere. Callias Ischomachi filiae domum

