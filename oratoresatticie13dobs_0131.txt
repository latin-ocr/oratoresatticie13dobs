DE SUO REDITU. 119

possem lautissima, huc tamen appulsus res reperi multum a spe mea
discrepantes. Proficiscebar nempe Samo huc, nullus dubitans, fore
ut industria mea bene de vobis promerendi paratas penes vos laudes
reperiret: sed secus cecidit; Quadringenti enim ut cum nave me
appulsum ad portum vestrum audiverant, protinus me requirebant
inventumque in senatum inducebant. Ibi Pisander in medium pro-
gressus: Viri senatores (inquit), lateri meo adstans, ego
vobis hunc hominem indico, ceu hostem causae nostrae;
hostes enim nostros adjutavit frumentis et remigibus ad
eos convectandis. Quibus ille dictis, totam protinus rem ut
gesta fuerat exsequebatur. Actum de me tum videbatur, et ipse
jam de salute mea desperabam: nihilominus tamen ex hoc tanto
discrimine salvus elabebar, beneficio secundae cujusdam fortunae.
Incidebat adventus meus ad urbem in illud tempus, quojam in urbe
innotuerat, in castris ad Samum agentes a Quadringentis dissentire.
Orantem itaque Pisandrum cum senatorum permulti fremitu secun-
darent, unde ego mortem mihi augurabar instantem, nil cunctatus
ad aram Vestae supplex accido et simulacrum deae aliaque quae ibi
sunt sacra manibus amplector. Id quod a me factum tanti penes
me fit, ipseque mihimet eo congratulor, ut haud diffitear, ei uni facto
me meam salutem debere; nam si me ab ara abstractum occidissent,
impietatis erga deos commissae infamiam ipsi sibi contraxissent3
verum hi majore mei, quam homines, commiseratione moti sunt,
quippe qui spiritum hunc conservarunt, quem homines illi exstin-
ctum ibant. Quas autem quantasque molestias postmodum a car-
cere vinculisque toleraverim, longum sit enarrare. Devenit oratio
mea in locum luctuosum, ut saepe me meae sortis misertum fuerit
prorsus lamentabilis: qua enim in re populus injuriam noxamque
videbatur accipere, ea res multa in mala me conjecit3 rursus illud
idem emolumentum, quo populum ornaveram, parum abfuit quin
pestem mihi afferret. Adeo clausae mihi septaeque omnes erant ad
bene sperandum fidendumque viae. Quoquo enim me verterem, ibi
malum mihi paratum cernebam. Verumtamen his quoque tantis
malis tandem liberatus, nihil habui prius neque antiquius, quam ut›
remp. ornare beneficio quodam studerem.

3. Decet autem vos, Athenienses, considerare, quanto genus hoc
officiorum quod ego vobis praestiti, officiis praestet iis quibus alii vos
demerentur. Civium enim vestrorum quicunque negotia vestra tra-
ctantes pecunias vobis conficiunt, num quid agunt aliud quam ut
opes vobis vestras administrent? militarium porro vestrarum copi-
arum imperatores, num quid aliud, quam corpora vestra molestiis
conterunt et capita vestra periculis objiciunt et aerarium vestrum
exinaniunt, qno efficiant aliquid, quod e re vestra sit? In quo si
quid etiam peccarint, non ipsi dant poenas, sed vos pro illis luitis.

