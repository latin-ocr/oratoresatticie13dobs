TETRALOGlA l. 13

eorum mutuas; novissime adhuc peremptus reum sacrilegii accu-
savit, lite dnobus talentis aestimata. Quid ejusmodi in loco factu-
rum fuisse credibile est eum reum, qui criminis incusati sibi esset
conscius, accusatoris facundiam et in rep. potentiam nosset, neque
injuriarum oblitus esset ab eodem accusatore pridem acceptarum3
eritne dubitationi locus, quominus hic, tot stimulis actus, et agitaret
de inimico tollendo consilia et data opportunitate exsequeretur? Et
ardor vindictae occoecabat mentem ejus, discriminumque in quae se
demissurus esset recordationem obliterabat, et metus malorum ab
eo, si diutius in vivis superesse sineretur, imminentium, ita exster-
nabat, ut hoc calidius manum facinori adjiceret, ludibriis hujusmodi
spei praeterea ductus. Hominem si sustulero, sic ille secum cogita-
bat, facile fiat ut facinoris auctor in occulto maneam3 et semel
exstincto illo, nihil jam est quod de causa sacrilegii male metuam:
sublato enirn accusatore nemo alius illam causam persequetur, sed
jacebit deserta, accusatore injudicio non comparente: at fac tamen
esse qui causam illam prosequatur, fac me damnari, fac denique me
fortunis omnibus ipsoque spiritu mulctari; acerbum quidem id erit,
verumtamen cum idem illud me maneat supplicium, si hunc diutius
vitalibus auris vesci patiar, multo est gloriosius, si cadendum mihi
sit, me non inultum, sed inimicum una quoque mecum letali ictu
a manu mea prostratum cadere ε ignavum fuerit segnem et imbellem
mortem accipere jugulo ultro oblato. Sic reus hic secum procul-
dubio agebat. Certum autem eum fuisse, crimen hoc de sacrilegio
ipsi ’capitale fore neque ullo pacto evitabilem hunc ictum, id ex eo
constat, quod per actionem causae de homicidio, ut cum minore
periculo conjunctam, effugere conatus est necessitatem crimen sa-
crilegii purgandi. Nam nisi persuasum sibi habuisset, posse fieri
ut caedem quodammodo purgaret, nullo autem pacto fieri posse, ut
crimen sacrilegii defenderet, caedem non commisisset. Hae sunt
illae necessitates, quae eum ad committendam caedem adegerunt.
Foret jam idem e testimoniis quoque testium approbandum; et
producturi quoque nubem testium essemus, si iis abundaremus3
verum in solitudine cum caedes peracta sit, qui poterimus testes
multos producere? producemus ergo testes eOS, qui testem unicum
in re gesta praesentem — narn praeter eum plures non aderant, cum
insultus fieret -—, pedissequum puta perempti, de homicida herique
suique indicantem audiverunt. Nam spirans adhuc ille pedisse-
quus a supervenientibus repertus et sublatus fuit: is a nobis de ho—
micida interrogatus respondit, de toto globo grassatorum, a quibus
oppressi fuissent, se alium neminem noscitasse praeterquam hunc
unum quem caedis postulo. Tenetur itaque convictus, cum argu·
mentis e probabilitate ductis, tum testimoniis eorum qui aderant
pedissequo, inter exspirandum caedis hunc insimulanti: ejusmodi

