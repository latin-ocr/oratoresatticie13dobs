⁴258 LYSIAE

'eripere manibus ultricis justitiae valeant; vos tum contra decet
istaee meditari, primum, si omnes Alcibiadi essent similes, plane
nihil opus tribunis militum esse futurum —— quippe qui tum non
essent habituri quibus imperarent, si nemo esset qui parere vellet -,
deinde, multo magis convenire ipsis, desertores ordinum militarium
accusare quam oratione defendere. Ecquae enim spes supererit,
fore ut sint qui mandata imperatorum exsequi velint, si imperatores
ipsi turbatores disciplinae militaris eripere discriminibus capitis con·
tendant? Censeo itaque sic: Alcibiadis patroni atque deprecatores
planum si fecerint eum in scutatis militasse aut in censu probatum
equestrem militiam obisse, tum eum a vobis absolvendum esse: sin
autem, destituti ab omni justa et legitima causa, tamen flagitent
vos iram in eum nullam expromere, meminisse decet illos vobis
velle perjurii defectionisque a norma legum magistros fieri, studiique
sui importunitate pro sceleratis nitentis multos ad imitationem eorun-
dem malorum exemplorum allicere.

6. Miror equidem, judices, si quid aliud, hoc imprimis, si qui
vestrum autument, tantam esse oportere auctoritatem pro Alcibiade
nitentium ut salvus hoc e judicio servatusque per ipsos discedat,
nullamque haberi rationem scelerositatis qua extrema quaeque
exempla meritus est. Qua de scelerositate Alcibiadis doceri vos
dignum arbitror, quo certi sitis, recte vos haud esse facturos si hoc
eum nomine absolvatis, quod, cum hac una in re deliquisset, tum in
reliquis tamen omnibus civem se bonum atque fortem gessisset:
ejusmodi enim sunt reliqua ejus instituta et acta, ut, ea si teneatis,
propter ipsa eum summo jure morte sitis mulctaturh Oportet
itaque vos ea qualia sint cognoscere: nam ut defendentium de suis
>virtutibus de majorumque beneficiis in vos collatis praedicationes
non aspernamini, ita rursus accusatorum quoque orationes aequis
auribus vos accipere consentaneum est, docentium reos in vos
multa peccasse ab eorumque majoribus incommoda noxasque quam
plurimas ad vos esse profectas.

7. Alcibiades itaque hic adhuc puer apud Archedemum, illum
lippi cognomine furtorumque enormitate nobilitatum quibus pecu-
lium vestrum depeculatus est, apud hunc ergo, coram testibus quam
plurimis, noctuque sub eadem cum illo stragula accumbens comis-
sabatur diuque, impuber cum scorto conversans, majores ita suos
imitans, existimansque negatum sibi fore adultiori facto clarum
nomen adipisci, nisi in pueritia famam hominis turpissimi atque
nequissimi collegisset. Flagitiis palam et aperto capite exercendis
cum infamiam contraxisset, ab Archebiade objurgatus est. Quan-
quam de eo, judices, quaenam vos oportet arbitrari, qui flagitiositate
morum illius ipsius in offensionem incurrisset, qui aliis flagitiorum
magister esset? Oreos Theotimo prodiderat, cum quo insidias in

