CONTRA ERATOSTHENEM. 229

moenibus, non classe tradita: haec se aiens perfecturum, recusabat
indicare interrogantibus modum quo speraret perficienda3 solum-
modo coecam sibi fidem haberi postulabat. Habuistis, Athenienses,
tot intercedentibus diffidentiae momentis. Senatus Areopagiticus de
pace ineunda et restituenda reip. salute cum Lacedaemoniis per le·
gatos agitare coeperat; multi vos a fide Therameni habenda abs-
terrebant atque revocabant, quibus eum hoc inprimis suspectum
reddebat, quod, quam rem inter hostes vestros palam esset elocu-
turus, eam rem velut arcanam vos cives suos celaret, contra quam
alii ornnes facerent, arcana non cives, sed hostes, celantes: vos ta-
men, his nil moti, Theramenis in manus patriani et liberos et uxores
et vosmet ipsos tradidistis, magnitudine atque splendore promissorum
freti quibus vos occoecaverat. Ille vero tam splendidorum promis-
sorum omnino nihil reapse praestitit et ne praestare quidem unquam
voluit, qui sic animum suum induxisset, ad contemptum deprimen-
dam et enervandam et prorsus ad incitas redigendam esse remp. ι
quo effecit hoc, ut, quorum ad vos mentionem ne hostium quide-m
quisquam unquam fecisset et quae civium nullus antea sperasset
eventura, ad ea vos patienter accipienda et toleranda adigeret, non
coactus a Lacedaemoniis, sed ultro ipsis ea deferens eosque invitans
ad exigendum atque imperandum vobis suamque vobis persuadendi
operam condicens, scilicet, ut Athenienses Piraeeum suis ipsi mani-
bus demolirentur praes‘entemquae quae tum erat reip. formam abole-
rent: bene nempe norat, nisi prorsus omni spe vos exclusisset, vos
a se poenas cito esse repetituros. Denique concionem citius haberi
non sivit, quam praestitutum a se tempus diligentissime servatum
atque elapsum esset, ct Lysander Samo arcessitus cnm classe ad-
venisset, copiaeque hostium terrestres congressae urbem cinctam
tenerent. His ita comparatis, coram Lysandro et Philochare et
Miltiade concionem habebant [Theramenes puta, Eratosthenes, et
reliqui Triginta] de forma reip. inducenda, sed concionem libertate
carentem et vi armorum oppressam, ubi neque orator quisquam ipsis
vocem neque magistratus minas auctoritatis suae opponeret, sed vos
facultate privati salutaria vobis sciscendi, sola scisceretisea quae
istis probata fuissent. Ibi Theramenes cum dicendi causa surre-
xisset, auctor vobis fuit, ut urbem Trigintaviris traderetis, eamque
reip. formam quam Dracontides ostendisset amplecteremini. Huic
vos orationi, tametsi tam duris conclusi necessitatibus, tamen
obstrepebatis eoque vos descensuros negabatis: summam scilicet
rerum vestrarum in illa concione actum, et, utrum libertatem tuituri
an servitutem obituri essetis, decretum iri, intelligebatis. Thera-
menes autem —- recordamini modo, judices, intereratis enim et
audiebatis, cum diceret, ut necesse sit vos meminisse facti cujus
vos recte testes cito —-, Theramenes ergo vestro se fremitu quicquam

