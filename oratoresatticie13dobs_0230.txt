213 LYSIAE

venderet; qui Theognis si pretio sit exorabilis (et videri esse), non
minus me esse evasurum, tametsi captum, ac si captus et e fuga
retractus plane non essem ; sin autem durum se Theognis praeberet,
non acerbiorem mihi neque certiorem necessitatem mortis tum in-
stare, qnam nunc instet, si nullo facto evadendi conatu maneam.
Haec ego mecum cogitans elabebar, illis ad ostium in semitam pa-
tens stationem servantibus: et accidit, id‘quod propitiae fortunae
meae debeo, ut trium januarum, tot enim evasuro trajiciendae crant,
nulla non pateret reserata. Sic perveni in Archenei naucleri ho-
spitium [in Piraeeo]; hunc protinus in urbem mittebam, de flatre
percontaturum : qui Archeneus inde reversus ad me istaec retulit,
fratrem ab Eratosthene fortuito publica in semita occurrente cor- .
reptum in carcerem esse ductum. Quibus auditis ego proxima
nocte navem conscendi, quae me Megaram per mare traduxit.

4. Interim tyranni Polemarcho quoque solitum illud sibi suum
istaque aetate >creberrime frequentatum edictum denuntiabant, ut
cicutam biberet, tacita causa, praetermissa accusatione: tantum
aberat, ut auditus Polemarclius, dicta capitis causa, ex formula
juris damnatus, extremum supplicium toleraret. Fato sic suo de-
functus cum e carcere Polemarchus extractus esset, haud permise-
runt tyranni nostrarum aedium, quae ternae nobis erant, ex ullis eum
efferri, sed in cella quadam meritoria ab ipsis conducta cadaver
spectandum proposuerunt: vestis, quae multa nobis et pretiosa
erat, nihil nobis funeris ergo rogantibus dabant, sed amicorum alii
alia, hic pallium, ille pulvinar, alius quodcunque tandem, ad Pole-
marclii funus conferebant. Videte, jndices, quo cupiditas eorum
inexplebilis processerit, turpissimis'illa quibusque modis quaestum
facere haud dedignans : videte documentum immanis animi ab illis
² proditum, qui tot tantasque nostris e fortunis egissent rapinas, qui
nostris ex officinis septingenta numero scuta extulissent, qui auri
argentique facti et aeris et mundi et supellectilis et vestis muliebris
tantam vim compilassent‚ quantam ne sperassent quidem un-
quam futurum ut adipiscerentur, qui mancipia centum et viginti
numero nostris ex officinis abegissent, quorum optima quaequ'e
corpora cum sibi privatim habenda et servanda delegissent, ,reliquam
faecem aerario adscripserunt; verum ne in hac quidem immanitate
constitit incredibilis eorum et insatiabilis cupiditas diraque sitis ex
unaquaque re turpissima ditescendi, Polemarchi u‘xor quas tum ha-
buerat inaures aureas, cum ab eo in domum ipsius materfamilias
induceretur, eas ex illius auribus ipse sua manu Melobius evulsit.

5. Denique nulla pars rei nostrae familiaris, quamvis minuta et
contempta, digna ab ipsis est habita reverentia atque commisera-
tione, sed haud secius in nos a divitiis nostris stimulati saevierunt,
atque alii a vindicta acti fuissent facturi, si quos atrocissimis qui-

