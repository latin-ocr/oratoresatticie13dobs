ADVERSUS SIMONEM. 169

rata quaeque coactus exsequeretur. Longum fit, quae Theodotus a
Simone mala pertulit, enarrare3 in me ipsum autem quae Simon
ausus est, ea vos arbitror ex me audire oportere. Simon nimirum,
comperto puerum penes me esse, noctu meam in domum temu-
lentus irrupit, effractis foribus, in foeminarumque secretum se
ingessit, tametsi soror mea intus esset cum filiabus ejuS, quae ornnem
ad hoc diei aetatem ita egerunt pudicam, ut vel necessariorum
quoque conspectum verecundarentur. Neque (videte, obsecro, quo
petulantiae processerit) abscedere prius voluit, quam homines, et
qui fortuito intervenissent et illi ipsi adeo qui eum illuc comitati
fuerant, per vim ejicerent, quod illis videretur vim et stuprum obla-
turus esse puellis virginibus, patre orbis, quarum in receptaculum
irrupisset. Verum aberat tantum ut Simonem hujus tantae inso-
lentiae facinorumque tam contumeliosorurn poeniteret, ut, loco ubi
coenarernus explorato, facinus auderet inprimis abhorrens dictuque
incredibile, nisi si quis furorem ejus jam dudum cognitum atque
perspectum habeat. Immisso enim nescio quo, foras me evocavit;
prodii; vix prodieram, curn ille in me involat et pugnis me verberi-
busque concidit: ego vero inimicum ulciscebar par referens et in
fugam vertebam fugientemque urgebam; ibi lapidibus ille me petit,
quorum unus aliquis a nie aberrans Aristocriti frontem sauciavit,
qui Simonem ad domum meam euntem prosecutus fuerat.

3. Haec ego quamvis gravia atque indigna mihi viderer passus,
toleranda tamen duxi pudore metuque dedecoris si factum palam
fieret —id quod memini me paulo ante dicere ——‚ maluique horum
delictorum poenas exigere nullas quain apud cives dementiae opinio-
nem mereri‚ bene gnarus neminem fore qui in Simone istaec mi-
retur reliquis ejus notis et solitis flagitiis consentanea, me autem
qui riderent ita mulcatum, fore permultos ex eorum numero qui,
civium si qui sint probitati studentes, iis invidere consueverunt.
Verumtamen ita me sollicitum habuit isti‘us scelerositas, dubiumque
quibus ei modis occurrerem aut eam devitarem tractaremve, ut
, tutissimum 'mihi videretur esse ex urbe discedere peregrinatum.
Assumpto itaque puero — convenit enim me nihil verorum vos
celare—solum verti. Temporis intervallo post, quod satis diu-
turnum videbatur ad injiciendam Simoni et oblivionem pueri et
poenitentiam superiorum ausorum, redii: sed in Piraeeum me abdidi:
at ille tamen statim Theodotum animadvertit atque rescivit penes
Lysimachum diverti, qui Lysimachus prope illas aedes habitabat,
quas Simon mercede conductas incolebat; familiarium itaque non-
nullos ad prandium atque compotationem invitat. Coepulones
autem hi custodes in tecto constituunt, puerum domo egredientem
observaturos, quo ipsi ab his custodibus admoniti puerum intro ra-
perent. Interim ego e Piraeeo in urbem redeo, et in transitu ad

z

