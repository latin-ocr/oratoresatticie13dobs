FUNEBRIS. 157

quidem e numero septem ad Thebas ducum, qui cecidissent, majores
nostri sese gesserunt.

5. Tempore autem interjecto post cum liberi Herculis, e rebus
humanis sublati, ab Eurystheo exagitati, et a Graecis quibusque
populis rejecti, non illis quidem nullo motis pudore tantae turpitu-
dinis, at reformidantibus Eurysthei potentiam, huc igitur delati liberi
Herculis, cum in aris deorum consedissent supplices, Athenienses
eos reposcenti Eurystheo tradere recusarunt, virtutem Herculis
magis verecundantes, quam periculum suum extimescentes, suaque
censebant persona dignius, infirmiores, quibuscum jus et fas staret,
armis tueri, quam gratiae potentiorum condonare, per injurias eorum
oppressos; Eurystheoque cum totius Peloponnesi qui tum erant
incolis vim et arma prope admovente, judicii sui poenitentia non
ducebantur, periculo cominus urgente, sed constantes ipsi sibi in
proposito perseverabant, tametsi neque a patre Heraclidarum pri-
vato quodam emolumento fuissent ornati, neque nossent, quales
ipsi Heraclidae olim aliquando, ad virilem aetatem adulti, erga se
essent futuri. Neque simultas ipsis antea cum Eurystheo interces-
sisset, neque aliud sibi viderent lucrum propositum, quam gloriam
bonae existimationis: sed sola moti ejus ratione, quod jus et fas
esset, tantum discrimen adibant, parique vim passorum commise-
ratione atque odio vim inferentium, hos reprimere conabantur, illis
auxilium ferre festinabant, existimantes notam libertatis hanc esse,
ut nil coactus facias, justitiae autem, ut per nefas vexatis succurras,
fortitudinis denique, ut pro utraque laude, si necesse sit, ipsam
adeo mortem oppetere haud detrectes. Tanti erant utrinque spiritus,
ut Eurystheo quidem addicti conditiones a volentibus oblatas asper·
narentur, ab invitis iniquissima exprimere laborantes, Athenienses
autem Eurystheo legem hanc praescriberent, ut, qui ipse aliquando
supplex receptum ad aras suas habuisset, homines sibi supplices
factos tutelae suae ne contenderet eripere. Collatis itaque signis
copias ex universa Peloponneso collectas suis domesticis vincebant,
Heraclidarumque non corpora modo in tuto collocabant, sed mentes
quoque metu detrahendo in libertatem vindicabant, memoria moti
virtutis ejus qua pater ipsorum inclaruisset, suisque illos periculis
victoriae corona induebant. Quo liberi Herculis patre fiebant hoc
fortunatior-es, tametsi adhuc pueri3 quo pater quidem, quamvis nulli
non hominum generi bona quam plurima peperisset, vitam tamen
ipse sibi molestiis exercitam contentionumque atque certaminum
plenam constituisset, et aliorum ultus scelera, unum Eurystheum,
inimicum hominem et in ipsum sese infanda ausum, ulcisci nequisset;
liberi autem Herculis eadem die per civitatem hanc et libertate sua
potirentur et ultione inimicorum.

6. Saepe quidem usu venit majoribus nostris concordia copulatis

