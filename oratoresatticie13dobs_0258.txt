246 LYSIAE

15. Aperiam vobis, judices3 quantis vos luminibus privarit Ago-
rati scelus. Quae pauca numero si essent, audiretis me de unoquo-
que sigillatim exponentem; tot autem numero cum sint, omnes
una complectar praedieatione. Indicatorum ab hoc Agorato quot-
quot strategatus gesserunt eosque saepius iteratos jussu atque man-
datu vestro, hi rempublicam successoribus tradiderunt a se non im-
minutam, sed amplificatam; aliis autem functi honoribus ant trierar-
chorum qui munia crebras per vices obierunt, hi nunquam commise-
runt ut turpe in crimen incurrerent. Horum plerosque Agorati
scelus prostravit. Si quos tamen eorum secunda quaedam fortuna
et sors sua superstites voluit esse, cum per hujus Agorati crudeli-
tatem orci faucibus Jam objecti atque condemnati essent, sed, sorte
judicii non exspectata, fuga se subduxerunt eoque manus insectan-
tium eluserunt quo minus comprehenderentur, atque postmodum e
Phyla in patriam redierunt; hi nunc a vobis ut viri fortes et magni
faciendi honorantur. At hos tamen, tot numero tantosque viros
unus Agoratus‚ alios occidit, alios solum vertere coegit! cujas ipse?
unde ortus? Oportet enim vos nosse eum servum et e servis oriun-
dum esse, quo sciatis cujas fuerit ille vester carnifex. Pater ei

nempe fuit Eumares, servus Nicoclis atque Anticlis. Adscendite
mihi testes.

TESTES.

16. Tot numero sunt, judices, facinora atque dedecora et ab hoc
ipso Agorato et ab ejus fratribus admissa, ut ea omnia oratione ex-
sequi nimis operosum sit futurum. Neque magis necesse mihi video
esse, ut actiones ejus forenses machinationesque nefandas recen:
seam, quibus famam fortunasque studuit honestis et innocentibus
civibus per summum nefas, artibus veteratoriis, per speciem aequi
juris, eripere, alios causis capitalibus perduellionis, alios minoribus,
de privatis quibusdam injuriis et fraudibus, innectendo alios ut aera-
rios detulit eorumque bona proscripsit: nam ut omnes illas ejus ca-
lumnias quae multae sunt paucis verbis complectar, vos¹ omnes tam
in concione quam in tribunali sycophantiae damnastis, eoque nomine
mulctam decies mille drachmarum ei dixistis3 quo vos eum publico
vestro testimonio hominem nequam et furca dignum declarastis.
Et nihilominus tamen, homo tam turpis cum esset, tam ignobili ortu,
tanta obsitus infamia, tam probrosa nota inustus, matronas vestras
ipse servus stuprare conatus est: moechus in facinore deprehensus
est, cui facinori poena a legibus mors est constituta. Cita testes.

TESTES.

17. Quatuor hi erant fratres, o judices. Maximus natu in Sicilia
deprehensus in conatu proditionis a Lamacho imperatore fustuario

