CONTRA ALCIBIADEM ΙΙ. 265

ergo disceptandae convenistis, non leges conscriptum, sed senten—
tiam latum ex praescripto legum dudum publice fixarum, neque quo
commiseratione criminosos amplectamini, sed multo magis irae ve-
strae severitatem in eos expediatis universaeque reip. labanti succur—
ratis, probe qui teneatis poenas criminum jam commissorum a paucis
quibusdam repetendo vos hoc esse consecuturos ut, qui imposterum
pro patria dimicaturi capitaque sua belli periculis objecturi sint, hi
disciplinae militaris sint tenaciores. Suae solummodo saluti si pro-
spexit Alcibiades hic, immemor eorum quae patriae deberet ipse et
quae sors patriam maneret pensi non faciens, oportet contra, judices,
vos saluberrimis consiliis conferendis ita patriae prospicere ut nullam
rursus habeatis Alcibiadis rationem, praesertim, qui et jurejurando
receperitis pro optima vestra fide atque facultate verissime atque re-
ligiosissime pronuntiaturos et nunc de Alcibiade laturi sitis senten-
tiam, qui si vos circumvenerit, hinc discedet totam civitatem lato
cachinno explodens: non enim profecto gratiam vobis referet, ubi
tabellis, clam in cistam inferendis bene de eo promerueritis, nesciet
enim cui vestrum salutem suam debeat; praeterea ne didicit quidem
Alcibiades acceptorum beneficiorum memor esse, amicis enim palam
bene de se meritis bonam gratiam pessima rependit. Planum vobis
factum est, Alcibiadem, qui a rep. jussus esset in peditibus gravis
armaturae militare, statione illa deserta,legibus repugnantibus, nullo
probatum scrutinio, in equestrem militiam se ingessisse, et quarum
rerum potestatem leges sibi solis-reservant, vetantes praeter se cui-
quam quicquam illis in rebuslicere, sive strategus sit [magister mi-
litiae pedestris] sive hipparchus [magister equestris] sive alius qui·
cunque, earum rerum arbitrium atque licentiam ipsum sibi qui pri-
vatus esset arrogasse. Jarn ego equidem haec praefatus, cum quo
Archestratidae operam uavarem homini amico, tum quo Alcibiadem
ulciscerer hominem inimicum: vos rogo, ut aequa et sancta pronun-
tietis, eadem induti mente, quae tum vobis eratin procinctu stantibus

cum hoste congredi paratis.

‘ZM

