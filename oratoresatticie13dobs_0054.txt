42 ' ANTIPHONTIS

pecasse ; 'et rursus, si quid recte dixero, velim vos id rei gestae veri-
tati potius, quam subtilitati nescio cui meae, imputare. Nam ut
justum et aequum non est, eum ob verba salvum discedere qui faci-
noribus mortem sit meritus, ita rursus aequum non est, ob verba
cum condemnari cujus sacta proba et honesta sint: verbum enim
inconsentaneum linguae error est, facinus autem improbum est error
mentis. Praeterea necesse est hominem capitis sui causam agentem
interdum labi. Oportet enim ejus menti obversari non solum dicenda,
sed etiam eventus orationem suam consecuturos. De quibus nemini
constare potest, neque sunt in arbitrio dicentis cujusque suo: nam
obscura et ancipitia fortuna magis rotantur, quam consilio gubernan-
tur. Magnam haec sollicitudinem atque perturbationem injicere menti
cujusque pro se dicentis consentaneum est. Eos ipsos, qui alias usu
forensis eloquentiae quarn maxime callent, cum in discrimine quo-
dam suo proprio versantur, multo jejunius atque indisertius pro se
disputare, quam alias aliorum in causis soleant, et quam ab eorum
nota facultate exspectetur: sin autern aliqua versentur in causa,
ubi privatums uum discrimen nullum interveniat, tum rem multo ge·
runt felicius. Postulatio itaque mea haec est, legibus et sanctimoniae
consentiens, et non meam magiS‚ quam vestram, personam decens.

2. Capita vero accusationis sigillatim persecuturus, primum
hoc vos docebo, summa cum legum violatione, summaque cum
violentia et immanitate, me in hoc certamen fuisse conjectum ;
quod eo non dico, quo me vestri poeniteat, vestrique judicii aucto-
ritatem ego aut defugiam aut exhorrescam—nam ita vestra fido
aequitate certusque sum vos iniquam mihi et injustam esse senten-
tiam hac in causa non esse laturos, sed aequa et sancta omnia
pronunciaturos, ut, si nullius alius rei habenda sit ratio, quam
hujus meae de vestra aequitate fiduciae, per eam certe ego prompte
libenterque vobis sim causam capitis mei disceptandam permissurus,
etiamsi, non ut nunc fit, ex formula juris,¹ et jurati, sed extra
ordinem, et injurati, dicturi sitis sententiam —, sed ideo locum
hunc primum tractabo, quo intelligatis, qua immanitate et vquo
legum contemptu hi me in carcerem duxerunt, et huic causae ln-
nexuerunt, eam probabile facere, caetera quoque ab iis in me ausa
per summum nefas esse. Aio itaque eos 'in me eo modo agere,
qui cum more civili in jure agendi pugnet. Actionem ἐνδείξεως
in me, velut in maleficum, institutam non persequuntur, sed alio
me nunc titulo, homicidii commissi puta, insectantur: quo' ipsi
auctores atque testes facti sunt me maleficum non esse neque lege
in maleficos lata teneri3 quae lex cum solos notet fures et manti-
cularios, curn hoc genere hominum autem mihi commune quicquam
esse hi accusatores neque docuerint neque potuerint docere, effe-
cerunt, ut vobis liceatvsententia aequissima et juri civili convenien-

