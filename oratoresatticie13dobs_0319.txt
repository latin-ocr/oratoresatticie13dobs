CONTRA DARDANARIOS. 307

enim habens aliarum rerum omnium venalium inspectionem unis
aedilibus demandare, huic uni generi quaestus exercendi peculiarem
magistratum praefecit. Sunt hi sitophylaces, sic dicti, seu speci-
erum annonariarum custodes, quos per sortem creatis. Hos sito-
phylacas saepe vos, cum vestri cives essent, tamen extremis suppli-
ciis affecistis, quod horum frumentariorum fraudes domare et
coercere non valuissent. Atqui custodes furum si morte afficitis
propterea quod fures satis compescere non potuerunt, ecquid fures
ipsos pati, quas poenas dare vobis oportebit?

7.‚Recordari quoque, judices, vos decet, fieri nullo modo posse
ut hos absolvatis. Eos enim si absolvatis, qui ipsi fatentur se ad-
versus mercatores conjurasse, incurretis in eam opinionis foedi-
tatem, ut ipsi vos quoque peregrinis vestros portus frequentantibus
insidiari videamini. Aliud enim quodcunque, non hoc, si excusa-
rent, nemo haberet quod de vestra eorum absolutione quereretur;
nam penes vos est, utris malitis credere, accusatoribus an reis sese
purgantibus: jam vero qui faciatis, ut gravis et indigni facinoris
notam effugiatis, si eos impune sinatis abire qui ipsi fatentur a se
consciis et volentibus leges esse violatas? Recordamini, quaeso,
judices, quam multos hoc ipso de genere hominum morte mulcta-
veritis‚ qui cum hoc ipso de crimine, quo nunc hi, fuissent in judi-
cium vocati, infitiando subterfugere studuissent suaeque innocentiae
testes adeo coram vobis produxissent; accusatorum nempe crimi-
natio credibilior vobis reorum infitiatione videbatur. Atqui quo-
modo res sit non miranda, si Jus eodem de crimine dicentes, reos
punire malitis infitiantes quam ipsos confitentes 2

8. Praeterea,judices, nullum est genus certaminum forensium, e
cujus dextra sinistrave disceptatione enascens emolumentum de-
trimentumve magis ad universam civitatem pertineat, quam hoc
genus: quaerent itaque cives atque noscitabunt, quae vestra sit hac
de causa sententia: existImant nempe, mortis quidem poenam in
hos reos si decernatis, reliquos etiam hac de familia pudentiores im-
posterum fore: sin autem hos sine damno abire sinatis, effrenem
licentiam vestro exemplo dedisse his furibus videbimini pro libidine
sua grassandi. Verum oportet, judices, non ob peccata solum jam
commissa punire, verum etiam exemplis statuendis terrorem post
futuris injicere: nam aut hoc pacto aut nullo consequemini ut sint
tolerabiles. Quamquam vel sic quoque vix erunt. Recordamini,
judices, etiam hoc: nullo ex alio hominum ordine plures, quam ex
hoc, causas capitis certarunt. Tam spissa lucrantur ex isto quaestu
frumentario, ut quotidie pericula capitis adire malint, quam finem
modumque imponere cupiditati turpissimis et iniquissimis artibus
vos defraudanti atque expilanti. Ne si lamentabiliter quidem sup-
plicent atque obsecrent, recte commiserationi locum dederitis:

