LYSIAE

MUNERUM ACCEPTORUM'

SINE NOMINE APOLOGIA.

—.a;—.-

l. ΕΤ de criminationibus quidem haec hactenus, quibus abunde
satisfactum esse, judices, equidem nullus dubito: sed etiam de
reliquis ut me dicentem aequi audiatis, oro vos, quo sciatis quonam
de viro sententiam sitis laturi cum de me feretis. Archonte Theo-
pompo in scrutinio probatus coepi muniis virilibus atque civilibus
fungi: choregus tragoedis datus insumpsi triginta minas; tertio
mense post in Thargeliis vici choro virili, quae victoria mihi bis
mille drachmis constitit; archonte Glaucippo in pyrrhichistas Pana-
thenaeis magnis impendi octingentas drachmas3 Dionysiis in cho-
rum virilem eodem archonte sumptum feci quinquies mille drachmas,
comprehenso nempe illa summa impendio in tripodem facto quem
dedicavi victoriam adeptus; Diocle quoque archonte Panathenaeis
minoribus in cyclicum chorum impendi tercentum drachmas. Inter
haec continuo septennio triremi cum potestate trierarchi praefui,
eamque in rem sex talenta impendi. Tantos pro vobis sumptus
tolerans ipsoque corpore meo quotidianos labores atque pericula
capessens et domo absenS, nihilominus tamen duas contuli coutri-
budones, alteram triginta minarum, alteram quadraginta. Alexia
archonte, ut primum cum classe domum redii, protinus gymnasi-
archi munus in Prometheis gessi, vicique sumptu facto duodecim
minarum. Choregus postmodum choro puerili dictus, quindecim
minas impendi. Archonte Euclide choregus factus Cephisodoto
magistro vici, quam in rem septendecim minas impendi, computata
supellectile et vestis dedicatione: Panathenaeis parvis sumptus feci
'in pyrrhichistas imberbes, minas septem. Vici quoque triremi
certamen apud Sunium, cui rei quindecim minas impendi. Prae-
terea architbeoriis functus sum et arrhephoriis aliisque similibus, in
quae omnia insumptae sunt a me plus triginta minae. Haec, quae
enumeravi, omnia si voluissem solummodo secundum formulam a
legibus praescriptam exsequi, nae partem ne quartam quidem in-
sumpsissem ejus oeris quod a me aio insumptum esse.

2. Toto illo septennio, quo trierarchus fui, mea triremis reliquas

