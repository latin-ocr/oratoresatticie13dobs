204 LYSIAE

facile Ctesicli ejusque sociis erit, ut, si quid quaestores in se mei
causa deliquerint, ejus poenas ab iis repetant.

4. Nostis jam, judices, qui factum sit, ut a Ctesicle ejusque as·
sessoribus mulctae consignaret quaestoribusque pro aerario traderer :
verum oportet VOS, non hujus solummodo criminationis praetextum
tenere, sed simultatis quoque natales cognoscere, quae mihi cum
adversariis intercessit. Conciliatus Sostrato dudum ante fueram,
quam simultates cum istis susciperem. Viri hujus magnam esse in
republica dignitatem quod nossem, ambil amicitiam ejus, et sic per
ipsius potentiam clarus factus, non ideo tamen hac abusus sum for-
tuna, sed temperanter cauteque usus, neque inimicorum ullum
ultus sum neque amicorum quenquam beneficio promerui, cum ne-
cessitate tum judicio delectuque meo: donec enim Sostratus in vi-
vis supererat, septus eram necessitate me intra terminos modestiae
continendi, praepollente ipsius potentia; accedebat aetatis quam
tum agebam infirmitas; sic factum est, ut turn quiescerem: illo
autem rebus humanis exempto, sponte mea neque dicto neque facto
accusatorum quenquam laesi. Possim adeo, si velim, nonnulla
edere mea merita, propter quae adversarii mei, si saperent et aequum
servarent, multo majori me jure adjuvarent, quam premerent. Iras
itaque eorum ante dicta mihi contraxerunt, tametsi causa simultatis
nulla subesset ipsis a me privatim data. Quanquam jurejurando
recepissent neminem a se in codicillos militares inferendum, nisi si
qui militia nondum functi essent, hujus tamen a se dicti jurisjurandi
religionem violarunt; et praeterea populo deliberationem de me
proposuerunt, utrum me imposterum liberum hominem, ut adhuc
fui, esse velit, an pro mancipio sub corona vaenire. Probi-orum
nomine, magistratui a me ingestorum, mulctam mihi scripserunt,
jus et fas despectui habentes : nervorum omni contentione labora-
runt me laedere, quocunque praetextu; ejusque rei consequendas
ergo nihil non tentarunt, quo cum mihi majorem in modum noce-
rent, tum emolumenta sibi parerent amplissima: tanto me prose-
quuntur odio, ut aliis in rebus omnibus, ubi locusmihi nocendi
suamque rem faciendi nullus sit, juri aequo omnia posthabeant.
Scilicet. Parum dico, cum eos dico, auctoritatem vestrae multitu-
dinis parvi duxisse : deos ipsos revereri personis suis indignum du-
xerunt: tanta me superbia, fastidio, et violentia legum omnium
vincula perrumpente tractarunt, ut de reddenda rerum a se gestarum
ratione ne in mentem quidem ipsis unquam venerit: postremum ut
commemorem, nondum sibi poenas sat magnas a me datas exi-
stimantes, ipsa ex urbe denique, quae summa malorum meorum est,
exterminare me laborarunt. Libidinis tam ferocis et violentiae ultra
leges omnes se efferentis occultare foeditatem, tanti non faciunt:
nullius me criminis reum, tamen ad hoc judicium eadem de causa

