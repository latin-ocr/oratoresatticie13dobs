288· LYSIAE

e rebus humanis casu quodam adverso, ut sunt humana, sublato,
priusquam ex itinere maritimo huc reverteretur, defensionis neces-
sitas necessariis ejus imposita fuisset, de quadraginta illis talentis,
quae Diotimum- depeculatum esse coram universo populo Athen. ja-
ctatum fuerat. Quantum in discrimen conjecti fuissent illi neces·
sarii rerum omnium ignari. intelligitis jam, sceleratorum hominum
insontes calumniis perdere ardentium celeri ad mentiendum proje-
ctaeque audaciae vos hoc debere, ut non solummodo vestra de mul-
torum censibus exspectatio egregie ludatur, sed etiam vos ipsi, ita
me deus amet, persaepe ad pessumdandum insontes homines coeci
agamini. Neminem vestrum, ni fallor, fugit, imperium classis ve-
strae toto quinquennio penes Alcibiadem fuisse: Lacedaemonios
concidebat; quoquo ibat, victoriam secum circumferebat; civitates
Graecae ei uni duplo plus conferebant quam ulli alii nostrorum im-
peratorum omnium: quo factum ut nonnulli censum ei opinatione
sua tribuerent centum talenta exsuperantem. Atqui falsam illam
fuisse opinionem, excessus Alcibiadis aperuit; qui liberis censum
reliquit minorem etiam eo, quem a tutoribus traditum ipse acceperat.

11. Facile ex his judicatu est, temporibus adbuc etiam vetustio-
ribus similia exempla haud pauca numero evenisse: quorum vos
auctoritati cedentes recordamini sapientis illius sententiae, ut quisque
sit optimus atque sapientissimus, ita ad ignoscendum mutandamque
mentem et errorem exuendum esse paratissimum. Quod si ergo
videmur consentanea disputare et idonea documenta praestare, mi-
seremini nostrum, judices, quoquo modo miseremini, neque esto
rerum omnium quicquam quod a commiseratione nostri vos avertat.
Vestra enim aequitas si verum quod nobiscum est sustentabit, spe-
ramus futurum, ut quamvis magnam calumniam profligemus: sin
autem nobis refragari pertinaciter decreveritis, spes salutis nulla
superest. Verum per deos superos inducite potius animum, judices,
ut nos servetis prout vos facere jus et fas est, quam ut nos perdatis
quae summa soret injuria; certumque habete eos vera loqui, qui
aetatem omnem in silente atque a gloriationis strepitu aliena pudo-
ris atque temperantiae exercitatione degant.

12. Audistis itaque, judices, et de proscriptione bonorum Aristo-
phanis ipsa, et quomodo cum eo affinitatem contraxerimus, eique
cum classe e portu soluturo pecunias suas haud suffecisse, sed ne—
cesse fuisse alias aliunde mutuato sumere; haec, inquam, omnia, et
ex me audistis cum exponerem, et e testibus quos ad fidem verbis
meis faciendam produxi. Jam de memet ipso pauca quaedam juvat
ad vos praedicare. Tametsi annum aetatis jam ago trigesimum,
nunquam tamen neque patris auctoritati sum refragatus, neque
commisi ut civium cuiquam causa esset in foro me accusandi; prope
forum cum habitem, nunquam tamen fuit, qui me aut in tribunali
aut in curia versantem videret, priusquam haec nos calamitas obruo.

