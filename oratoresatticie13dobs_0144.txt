132 ANDocmls DE PACE Ere.

nobis tum usu fructuque exercitata sunt. Ad extremum autem bello
fracti, una cum reliquis bonis etiam moenia perdidimus, classemque
nostram pro arrha fidei atque obsequii nostri ceperunt Lacedae-
monii: et classem quidem sibi a nobis traditam susceperunt, moe-
nia autem nos ipsos manibus nostris demoliri coegerunt, metuentes,
ne geminum hoc veluti principium habentes nos pristinam reip.
gloriam atque potentiam restitueremus. Nunc autem hi iidem
Lacedaemonii, oratione nostra permoti, per legatos suos adsunt,
plena illos agendi atque paciscendi potestate instructos, et cum
arrham nobis nostram reddunt, tum permittunt moenia rursus ha-
bere classemque novam comparare, et insulas juris nostri esse. Et
quanquam nunc secundae fortunae principium prorsus idem nan-
ciscamini‚ quod olim majores vestri nanciscebantur, sunt tamen
nihilominus, qui pacem hanc, quae vobis hoc principium reddat,
negent pacem esse appellandam, negent pro pace esse habendam.
Procedere hos velim in medium atque docere—quod ut facere
possint, nostrae providentiae imputabunt, qui cavimus ut clausula
haec conditionibus pacis adjungeretur, ut quadraginta dierum spa-
tium indulgeretur deliberando super his pacis conditionibus, pro-
bandaene an reprobandae videantur—, docento itaque, si quid
in illis conditionibus minus recte habet; licet enim id expungere:
aut si quis adhuc addendum quid censeat, vobis volentibus et
persuasis, id adscribito. Quaecunque ad hunc modum in literas
relata et rata habita fuerint, iis si utemini, pace item licebit uti.
Sin autem horum omnium nihil placet, bello licet decernere. In
potestate vestra omnium est, utrum horum voletis, id optare.
Adsunt enim Argivi atque Corinthii per legatos, qui docere con-
tendent, bellum geri expedire; rursus Lacedaemone veniunt legati,
ad pacem contrahendam vos adhortaturi. Causae hujus arbitratio
penes vos est, non penes Lacedaemonios; et hoc nostrae debetis
cautioni. Partes itaque legatorum, quas nobis mandaveratis,
rursus a nobis in vos transferimus, facimusque vosmetipsos omnes
vestri legatos : quicunque enim mox in suffragando manus attollet,
sive pacem sive bellum sciscet, perinde est habendus ac si ipse
suo nomine legatione fungeretur. Age jam, decernite ea, quorum
velim ut vos inposterum nunquam poeniteat.

