230 LYSIAE

negabat commoveri: multos enim Atheniensium eadem secum sen-
tire atque agitare, penes se certum atque exploratum esse; Lysan-
dro atque Lacedaemoniis probata se loqui. Secundum Therame-
nem assurgens Lysander, inter alia quae tum multa spargebat
minarum et superbiae plena dicta, jactabat etiam hoc, se jam vos
tenere rupti foederis manifeste reos; non nunc de forma reip. vestroe
induenda, sed de spirituum vestrorum securitate agi, nisi prompte
jussis Theramenis pareatis. Boni cives quotquot illi concioni in-
teressent, videntes armorum machinarumque apparatum sibi cir-
cumpositum et admotam vim atque necessitatem inevitabilem, alii
suis in sedibus manentes quieti conticescebant‚ alii furtim se sub-
ducebant, hoc saltim secum efferentes suae conscientiae testimonium,
nihil se reip. pestiferum scivisse: pauci quidam, sed illi scelerati
pravisque ducti consiliis, imperata suo suffragio comprobabant. Im-
perabatur autern, ut summa rerum collegio Trigintavirorum manda-
retur, conflato e decemviris, aliis quos Theramenes esset delecturus‚
aliis quos Ephori tum rerum potientes, aliis denique e corona ex-
cerpendis: ita perspicue vestram cernebant infirmitatem suaeque
certi erant potentiae, ut in concione eventura praescirent. Aucto-
rem vultis? idoneum dabo, non me, sed illum ipsum Theramenem,
ista de se referentem3 cui vos credere convenit. Quae enim ego
modo retuli, ea ille ipse coram senatu, illa in oratione qua capitis
causam dixit, perhibuit: qua in oratione, cum exsulibus exprobrat
quod per se redissent, 'tum in Lacedaemonios graviter invehitur
eosque cum fastidio et supercilio traducit; collegas principatus
Trigintatyrannos increpat, quod sibi, a quo ista quae dixi omnia,
modis illis quos dixi, elaborata et perfecta fuissent, et cui quicquid
penes eos esset aculei, id omne uni deberent, hanc operae ipsis
navatae mercedem referrent, qui ipsis tot fidei erga ipsos suae docu-
menta dedisset ipsorumque de fide erga se tot sacramentis ‘qu‘ae
sibi dixissent certior esset factus. Horum tantorum aliorumque
malorumque atque dedecorum, vetustiorumque atque recentiorum,
majorumque atque minorum, architectus cum fuerit Theramenes,
nil tamen istos pudebit amicos ejus se ferre, qui mortem non pro
vobis sed pro ipsorum perfidia atque scelerositate oppetiit, et quam
poenam tyrannis dedit operae ab ipso in evertendo ipsorum princi-
patu navatae‚ earn poenarn si dudum ante dedisset plebi libertate
sua adhuc gaudenti, meritam utique dedisset: bis enim vos sub
jugum misit, praesentium taedio, absentium appetitu, pulcherrimo et
honestissimo nomine abutens, cujus sub larva teterrimorum facino-
rum veiuti magister exempla praeivit.

12. Verum satis haec mihi de Theramene dicta sunto: vos autem
Eratosthenem ejusque collegas punitote; venit enim, venit nuuc
tandem aliquando tempus, quo vestris a mentibus abesse debet

