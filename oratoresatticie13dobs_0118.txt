106 ANDOCIDIS

incassum: multo mihi videtur aliter habere res, quam hi verbis
jactabant. Ipsas nempe deas aiebant, quarum sacra profanassem,
vertigine quadam et caecitate menti meae objecta, et manibus quasi
pone tergum religatis, obtorto collo, me egisse atque impulisse, ut
ego, legis illius‘de ramo supplicatorio latae ignarus, eum deponerem,
eoque facto poenas ipsis meritas darem. Ego vero, viri, si vel
maxime verum sit, quod nego esse, illi aiunt, a me ramum illum
supplicatorium in ara esse depositum, contendam tamen, vel sic
quoque a deabus saluti meae prospectum fuisse. Nam, si deposui
quidem ramum, interrogatus autem non respondi, num quid aliud
ex eo potest colligi, quam hoc, deas omni modo me servatum isse;
et me quidem, ponendo ramum, meismet me manibus perditum isse,
dearum autem numine factum esse, ut imprudentiam facti mei
silentio tegerem, et per hoc silentium meum, secunda quadarn for-
tuna dearum voluntati ministrante, ex hoc praecipitio eriperer.
Deae enim si me perditum voluissent, debuissent ex consentaneo,
men-Li meae eum furorem linguaeque eam trepidationem injicere, ut,
quae non fecissem, ea me fecisse, hoc est ramum deposuisse, faterer.
Verum neque respondi interrogatus, me posuisse, neque reapse
posui ramum. Ut autem Eucles ad senatum renuntiavit, interro-
ganti sibi, quis ramum deposuisset, neminem respondisse, rursus
assurrexit Callias atque legem affirmavit esse ritu patrio sancitam,
edicto cujus is, statim indicta causa morte sit afficiendus, si quis in
Eleusinio ramum supplicatorium deposuisset: ad hunc nempe
modum, iu pari causa, patrem suum Hipponicum olim aliquando
respondisse Atheniensibus de jure sacrorum consulentibus: a me
autem ramum illum esse depositum fando inaudivisse. Ibi Cepha-
lus hic, exsiliens: O Callia (inquit), impietatis antesignane,
qua reliquos omnes homines longe post te relinqu-is,
quid agis? qui sic furis? qui primum quidem de jure
sacrorum ultro, non consultus, respondeas, tametsi
non sis nisi ex inferiori ordine sacerdotum, Cerycum
puta, cui Cerycum ordini fas non est de jure sacrorum
respondere. Deinde commentum tuum pro lege ritu
patrio et vetusto consecrata vendites, quae lex nulla
est; nam illa stela, in qua jus sacrorum exaratum est,
et cui stas proximus et quam in conspectu habes, huic
auso de quo nunc agitur nullam poenam capitalem ir·
rogat, sed solummodo mulctam mille drachmarum. De-
nique age, dic tandem, a quonam audivisti, ramum sup-
plicatorium in Eleusinio ab Andocide depositum esse?
Arcesse eum et adduc ad senatum, ut nos quoque au-
diamus. Ut autem lex [ad quam Callias provocaverat] e pila ’
erat recitata [a Calliae affirmatione prorsus dissentiensL et Cal·

