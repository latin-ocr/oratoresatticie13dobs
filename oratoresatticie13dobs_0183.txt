ADVERSUS SIMONEM. 171

pore tenuit, ipse sibi metuens: ut autem comperit in causa quadam
privata, quae mihi e fortunarum permutatione cum alio quopiam
facienda esset conflata, me rem sinistre gessisse, ita me coepit con-
temnere, ut, qua est protervia, nullus dubitaret in hoc me forense
certamen conjicere. Haec ipsa quoque vere a me affirmari, quo cer-
tiores sitis‚ senatores, testes ad vos adducam eos qui his quoque

interfuerunt.
TESTES.

5. Rem jam ut gesta fuit tenetis, et a me et a testibus edocti:
verum Simoni, senatores, o quam velim eandem esse atque mihi
mentem ; sic enim facile fiat, ut vos a nobis ambobus vera docti ex
aequo et justo sententiam pronuncietis. Quoniam vero Simon juris-
jurandi ore suo dicti nulla ducitur religione, conabor ejus mendacia
refutare atque vos meliora docere. Asseverare nempe illum nil
puduit, drachmas trecentas a se Theodoto esse datas ex pacto cum
illo inito, me autem animum pueri malignis et insidiosis suggestio-
nibus a se abalienasse. Atqui, si verum hoc erat, oportebat eum
advocatis testibus quamplurimis hanc causam jure secundum leges
exsequi. Verum paret, eum horum nihil fecisse, contra vero inju-
rias mihi quarn maximas obtulisse eo, quod ambos nos modis
excepit contumeliosis, quod verbera nobis ingessit, quod comissa-
bundus in nos grassatus est, quod fores meae domus effregit, quod
noctu in aedes mulierum ingenuarum irrupit. Quae omnia vos
oportet, senatores, pro certis habere argumentis eum hoc agere, ut
mendaciis vos circumveniat. Totam suam substantiam ipse tre-
centis drachmis aestimavit, tanti ad censores professus; ecquotus
jam erit qui non miretur, eum pluris, quarn universis in bonis ipse
habeat, puerum conduxisse sodalitii et amoris ergo. Verum non
habet satis hoc comminisci, de dato argento; eo quoque procedit
audaciae, ut id argentum se aiat a me recuperasse: atqui, qui con-
sentaneum est, tum quidem nos tantum facinus commisisse quanti
nos Simon insimulat, ut trecentis eum drachmis fraudare conaremur;
nunc autem, pugna depugnata, tandem pecuniam reddere, non ea
usos cautione, ut Simonem syngrapham posceremus, qua is testa-
retur sibi a nobis esse satisfactum omnemque se inter et nos obortam
simultatem et querimoniam sublatam, nullaque coactos reddendae
pecuniae necessitate. Verum enimvero, senatores, versutiae sunt
hae omnes Simonis atque imposturae, callide ab ipso excogitatae
atque constructae: dedisse ait pecuniam, quo infanda facere ne
videretur, si, cum nullum intervenisset aeris mutuo crediti negotium,
tamen in puerum modis grassari tarn indignis auderet; et rursus
recuperatam simulat pecuniam, quia inter omnes constat, nunquam
me ab ipso pecuniae fuisse postulatum neque ipsum unquam aeris a
me sibi debiti mentionem fecisse.

6. Porro queritur ille quidem, se verberibus ante fores aedium

