L Y S l AE
CONTRA AGORATUM
ORATIO.

 

l. CUM vobis convenit universis, judices, necem ulcisci virorum,
qui extremum supplicium ideo tolerarunt quod libertati vestrae
plebis studerent, tum mihi convenit ante alios, qui Dionysodorum
et affinitate et sanguine attingam: habuit enim sororem meam domi
in matrimonio, idemque mihi fuit consobrinus. Simultas itaque
mihi cum hoc Agorato intercedit eadem, quae plebi vestrae eo cum
homine, ea qui patravit, ob quae et ego nunc eum odio merito
prosequor, et vos recte facietis, si puniatis; id quod propitiis diis
et vobis secundantibus rne spero consecuturum. Agoratus nempe
Dionysodorum, qui meae sororis maritus fuit, aliosque multos fortes
et egregios viros‚quorum audietis nomina‚vestraeque plebis studiosos,
sustulit, eos ad Trigintaviros tum potentes deferendo. Quo facto
et me privatim reliquorumque necessariorum unumquemque magnis
affecit damnis3 et publice universam civitatem haud parum, mea
quidem sententia, laesit viris eum tam praestantibus mulctando.
Censeo itaque, judices, et aequum et sanctum esse mihique vobisque
omnibus, ut tanti sceleris auctorem pro virili quisque sua ulciscamur;
confidoque, id si fecerimus, et a diis et ab horninibus nullum non
genus bonorum ad nos esse profecturum. Sed oportet vos ante
omnia, Athenienses, totam rem a principio inde ex me audire, quo
sciatis primum quidem, quomodo et a quo dissoluta fuerit reipublicae
vestrae forma qua olim ad juris civilis aequitatem composita ute-
bamini tum quo pacto viri illi fortes ab Agorato neci dati suerint,
postremo quae mandata illi extrema in mortis articulo constituti
nobis reliquerint: haec enim probe si perdidiceritis atque comme-
mineritis, et libentius et religiosius hunc Agoratum videmini con-
demnaturi. Initium itaque narrandi illinc faciam, quod et nobis ad
docendum et vobis ad intelligendum erit planissimum.

2. Classe nostra ergo funditus amissa rebusque civitatis debi-
litatis, haud multo post classis Lacedaemoniorum in portum nostrum
invecta appulit, coepitque cum iis de pace ineunda agitari. Ibi si
qui rebus novis studerent, bi libertati vestrae insidiabantur, rati se
tempus hoc cupita consequendi nactos esse opportunissimum, et, si
unquam alias, tunc maxime sibi datum fore res ex arbitrio suo con-

