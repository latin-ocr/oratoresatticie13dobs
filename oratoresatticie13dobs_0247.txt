CONTRA ERATOSTHENEM. 235

meliis tyrannorum fuissent confecti ; peregre autem palantes, si quae
minuta debita contraxissent, quae ad diem solvere non potuissent,
deserti a vindicibus atque sospitatoribus flebilem in servitutem in-
cidissent.

16. Sed quid attinet mala enumerare, quae, cum per adversam
fortunam potuissent accidere, secunda avertit, cum exhaurire verbis
scelera ab his tyrannis commissa nequeam? Quae scelera tametsi
non unius accusatoris neque duum sunt provincia, sed quam plu-
rimorum os et latera deposcunt, nihil tamen ego sum meam desi-
derari passus industriam, neque omisi quicquam quod a me opor-
teret dici, sive pro templis deorum, quorum alia hi tyranni hostibus
vendiderunt, alia sacrilegis suis manibus contrectarunt et pedibus
civili sanguine pollutis conculcarunt; sive pro civitate, quam
enei-varunt et ad nihilum redegerunt3 sive pro navalibus, quae
destruxerunt 3 sive denique pro civibus per nefas interemptis, quibus
vos quandoquidem adhuc superstitibus succurrere non potuistis,
saltim fato defunctis opem ferte et jus aequum reddite. Nullus
dubito, quin inanes defunctorum hoc injudicio versentur, quin quae
dicetis audiant, quin vestrum singulos quosque oculis intuentes
noscitent sciantque utris calculum suum quisquc contribuat, se-
cumque sic statuant, quicunque vestrum hos tyrannos absolvat, eum
se, manes defunctos, condemnare, contra, qui poenas ab his tyrannis
meritas repetant, eos suarum injuriarum ultores esse.

Hic finem facio accusandi. Audivistis‚ vidistis, passi estis, tenetis.

Pronuntiate.

