38 ANTIPHONTlS

caedentem est, malum autem penes eum cui id evenit. Hic enim
illius a factis interemptus, non sua cul pa, sed caedentis, periit: ver·
berator autem, in caedendo ultra quam voluerat evectus, infelicitate
sua sustulit hominem, quam tollere non decreverat. Culpam mortis
in medicum cum transfert, miror profecto, qui non eadem opera per·
,emptum a nobis aiat, qui ipsi auctores fuimus ut caput suum hujus
medici fidei committeret. Nam si medico eum committere insuper
habuissemus, dicturus esset hic reus, illum defectu medicationis
perisse. At fac tamen per medici inscitiam ita eum perisse, ut pro-
fecto non periit, nihilo tamen ideo magis homicida ejus foret medi-
cus — nam lex eum hoe crimine absolvit —‚ verbera autem ab hoe
illi ingesta cum nos coegerint medicum arcessere, qui fiat, nt alius
aliquis homicida sit, quam is qui nos coegit opera medici uti? Quan-
quam itaque tarn perspicue genere omni argumentorum coarguitur,
nostrum peremisse, eo tamen audaciae atque impudentiae procedit,
ut non satis habeat suam impietatem purgare, verum etiam nos, pia-
culum ejus insectantes, aiat illegitima et impia agere. Sed hunc
quidem, talium facinorum reum, tales voces et adhuc etiam atro-
ciores jactare decet: nos autem, qui necem sine controversia factam
doceamus, et plagam lethalem fuisse, et legem proferamus verbera-
tori homicidium imputantem, subimus vicem defuncti ejusque loco
atque nomine vobis demandamus, ut hujus homicidae sanguine ira-
cundiam deorum inferorum poenalium placetis totamque sic civitatem
a piaculo repurgetis.

4. DEFENSIO POSTERIOR EJUSDEM CAEDIS.

URBE reus excessit, non qno causae suoe diffideret suoque semet
ipse praejudicio condemnaret, sed accusatorum contentionem re-
formidans: nobis autem, qui ejus amici sumus, ad pietatem ·
tuendam satius est, superstiti adhuc, quam sublato, succurrere.
Optime quidem ipse suam dixisset causam: verumtamen quia po·-
sterioris defensionis periculum nos subire tutius erat, quam ipsum,
age partes ejus agamus nos,quibus desiderium ejus ingentem luctum
sit allaturum. Videtur itaque mihi quidem injuria penes principem
verberum residere. Quem adversarius aiens, non peremptum, sed
amicum nostrum esse, qui sponte sua procellae cessit, utitur argu-
mentis parum consentaneis. Nam si, quemadmodum oculis a
natura datum est ut cernant, et auribus ut audiant, ita quoque
pari modo juventuti cognata esset insolentia, et senio pudor, nil
egeremus restra disceptatione, judices; ipsa enim aetas juvenem
condemnaret: jam vero contra est, id quod usus docet; multi

