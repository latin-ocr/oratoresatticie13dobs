SUPER CHOREUTA. 67

eorum furta senatui totique populo Atheniensium a me ordine et
qua par est veritate atque aequitate demonstrari. Huic itaque* ne-
gotio animum habens intentum, mandabam Phanostrato, ut choro
suppeditaret, siquid ei opus esset3 municipalis accusatorum est
Phanostratus, idemque meus gener ; huic mandabam, ut choro de
necessitatibus omnibus, quam posset diligentissime atque liberalis-
sime, prospiceret: addebam ei adhuc duos alios, alterum Amyniam
de tribu Erechtheidemui fama integritatis florenti solebant tribules
decreto publico partes identidem demandare choros colligendi
rebusque necessariis instruendi; alterum de tribu Cecropide, qui,
quoties usu veniret, item colligere chorum istius tribus soleret:
quartum denique addebam, Philippum, cum mandato, quaecunque
imperaturus esset magister aut alius quispiam modo nominatorum,
emendi et sumptus tantisper erogandi, quo scilicet pueri publice pro-
ducendi quam optime docerentur, neque, negotiis me meis ad alia
avocantibus, ulla re necessaria fraudarentur. Defunctus ad hunc
modum choregatu fui. Atque si quid in hac expositione mentitus
sum, mei excusandi et obnubilandi veri ergo, licebit accusatori in
posteriore accusatione id coarguere, licebit quicquid volet contra
disputare ; narn res utique ita habet, ut exposui ; et profecto furiosus
sim, si in re tam publice nota et ad coarguendum tam facili
mentiri coner: circumstant hoc tribunal tot numero homines,t0tam
rem ut gesta est penitus callentes, et audientes me cum scribam
sacramento adigentem sequerer, seduloque ad singulas quasque
meas responsiones attendentes, quibus hanc de me creare pervelim
opinionem, ut existiment, non solum religiosum me hominem esse
et jurisjurandi a me dicti memorem ejusque servandi studiosum, sed
etiam hoc agere, ut simplici veraque rei gestae expositione vobis ab-
solutionem mei extorqueam. Planum itaque vobis ante omnia faciam,
me neque imperasse puero ut potionem biberet, neque eum ad biben-
dum adegisse, neque praebuisse, quid? quod ne interfuisse quidem
cum biberet. . Quod eo non dico, ista cum contentione, quo culpam
a meis 'cervicibus in alienas transferam: non profecto: neminem
enim incuso, praeterquam fortem fortunam, quae aliis quoque multis
hominibus necem consciscit, quam fataliter cuique decretam, neque
ego possum, neque alius quisquam, avertere, quominus legi satorum
pareatur.

TESTES.

” 4. Confirmata ore testium audistis ea, quae vobis hac de re con-
· firmanda receperam. Jam licebit vobis ex ipsa formulajurisjurandi,
a nostrum unoquoque dicti, colligere, utri veriora et cum religione
sacramenti convenientiora prae se ferant, egone, an illi. Jurati enim
hi asseverarunt Diodotum a me necatum esse eamque necem me

