CONTRA NICOMACHUM. ' 347

pecuniariae remp. deprimunt( Atten‘dunt nunc exitumque hujus
judicii praestolantur fures peculio vestro insidiantes, quibus effusam
licentiam impunitatemque dabitis vos compilandi, nisi Nicomachum
puniveritis: sin autem condemnato extremas quasque poenas irro-
gabitis, quo calculo Nicomachum condemnabitis, eodem reliquos
quoqne corrigetis melioremque ad frugem revocabitis; edetisque
documentum, unde alii discant neque expedire sibi neque licere in
vos delinquere, non infacundos castigantes sed disertos et linguae
potentes. Ecquis ‘jam unus omnium civium ad poenas vobis dan-
dum meritas hoc Nicomacho est accommodatior? quis de patria
minus est bene meritus? quis earn saepius atque gravius laesit? quis,
creatus a vobis juris vestri civilisque et sacri digestor atque con-
scriptor, utrumque illud jus ita corrupit atque Nicomachus? Re-
cordamini, quam multi, vestri qui cives nati essent, ob peculatum
morte sint mulctati. Laeserunt hi quidem vos proculdubio, sed
hactenus solummodo quod detrimento vos affecerunt quasi momen-
taneo, ad id solummodo breve tempus quo rem vestram minuerunt:
hi autern, Nicomachus cum consortibus, qui leges atque caerimonias
vestras describere jussi, eas temerant, ad id faciendum largitioni-
bus empti, remp. in omne futurum tempus carpunt et labefactant.
7. Ecqua tandem vos de causa, eccujus memores virtutis ab eo
demonstratae, Nicomachum absolvatis? Num quod vir fortis atque
strenuus sit multisque proeliis‘terraque marique interfuerit? Atqui,
quo tempore vos cum discrimine capitum vestrorum in navibus hinc
fugientes in exsilium ibatis, hic manens in urbe Solonis leges vitiabat
atque confodiebat. An, quod de suo largiter atque magnifice in
vos impenderit multasque contributiones contulerit? Atqui rion
modo nil contulit, sed contra peculium vestrum expilavit. Verum·
tamen ob majorem famam et virtutem? Profecto jam saepe qui·
busdam hoc nomine ignovistis: hunc autem, sui quidem causa
morte* mulctari, majorum vero sub corona vaenire oportebat. At-
tamen, si nunc ei veniam dederitis atque peperceritis, gratiam vobis
imposterum rebus ipsis reddet animumque memorem declarabit?
Is ne? qui nepriorum quidem ornamentorum a vobis in se colla-
torum meminit; quanquam e servo civis beneficio vestro factus, et
e mendico diveS, ete commentariensi secundi ordinis legislator.
Id quod etiam jure merito vobis vitio vertatur, qui ab exemplo
majorum vestrorum hac in re desciveritis: majores vestri delectu
suo sibi legislatores constituebant Solonem et Themistoclem et Pe-
riclem, existimantes latoribus legum leges ipsas similes esse fu-
turas3 vos autem Tisamenum Mechanionis filium et Nicomachum,
aliosque iis similes homines nescio quos subscribas, huic legum con-
scribendarum negotio praefecistis; et magistratus quidem vestros
ab illis contaminari atque corrumpi suspicamini, ipsi vos autem illis
fiditis. Quod turpissimum, quod cum eidem magistratui eundem pro

