LY S I AE
CONTRA THEOMNESTUM

ORATIO.

——-——-

1. TESTES mihi confido, judices, haud defuturos3 qui multos
vestrum coram videam assidentes, etiam in illo superiori versatos
judicio, quo Lysitheus, Theomnestum hunc εἰσαγγελίαξ actione
persequenS‚ accusabat, quod abjectorum armorum reus cum esset,
eoque factus infamis et jure in foro versandi et cum populo agendi
privatus, tamen concionari auderet, contra quam ipsi liceret: in
illo nempe certamine aiebat Theomnestus patrem meum a me
meismet manibus peremptum esse. Ego vero, ut ignovissem ipsi,
patrem suum a me peremptum si dixisset—quem ego nunquam
non hominem contemnendum et nauci duxi-—, item si quod aliud
probrorum, quae jactari leges vetant, quemadmodum tanti non
fuissem facturus, ut contumeliam istam jure forensi ulciscerer—-
nam ex titulo κακηγορίας, seu contumeliae verborum in te conjectae,
jure cum aliquo experiri, indignum homine liberaliter educato, di·
gnum rixoso litiumque ferendarum avido censeo—z ita rursus turpe
mihi futurum arbitror esse, si eum patiar inultum abire, qui tantum
scelus in patrem me dixerit patrasse, virum tantae dignitatis, tam
praeclare et de vobis et de universa patria meritum. Quapropter
ego vos, judices, interrogo, sitne Theomnestus maledicentiae· poenas
mihi daturus, an solus omnium Atheniensium privilegio gaudeat,
pro libidine sua contra leges nihil non dicendi agendique 2

2. Ago nunc, viri, aetatis annum tertium a trigesimo; ex quo
autem vos ab exsilio domum redistis, annus nunc agitur vigesimus.
Unde constat puerum tredecennern me tum fuisse, quum xxx
tyranni patrem meum interficerent. Id ego aetatis agens, ne noram
quidem remp. ab optimatibus oppressam teneri, neque, etiamsi sen-
sissem vim et injuriam patri fieri, succurrere et ulcisci potuissem.
Neque scelerata quaedam cupiditas patrimonii rapiendi ad insidian-
dum vitae patris impellere me poterat; Pantaleon enim frater natu
major cum universa hereditate tutelam nostri invasit, eoque pacto
bonis paternis omnibus nos defraudavit: tantum igitur abest, ut
ulla ego causa motus patri violentas manus afferrem, ut potius per-

