AREOPAGITICA. 195

Pedio, et de his, quae sunt prope urbem] sive conservandis sive
amittendis aequale certamen esse propositum.

5. Produxi ad vos paulo ante alios innoeentiae meae testes: nunc
vosmet ipsos praestabo mihi testes, qui non solum quotannis semel
rei saltuariae cognitores nobis delegare soleatis, e collegio vestro
deputatos, verum etiam, mense quoque evoluto in reditus saltuum
inquiratis eorumque rationes a redemptoribus vectigalium publi-
corum exigatis: quorum omnium nunquam quisquam fuit, qui me
eo nomine, quod solum oliveto consecratum ararem, mulctasset.
Atqui is ego utique non sum, qui, minuta cum damna tam sedulo
caveam, tum discrimina libertatis cum servitute mutandae pensi
haud faciam: densa illa oliveta, in quibus majori etiam cum im-
punitate, si libuisset delinquere, licuisset, tarn studiose colo et orno
noxamque ab iis omnem arceo, atque palam et in confesso est me
facere ; super illa vero una olea publica, quam si exstirpassem, fa-
cere nullo modo potuissem ut facinus occultum maneret, super illa
ego commisi scilicet, ut necesse haberem judicii discrimen subire!

6. Porro, si libuisset unquam facere, non nunc fecissem, sed
dudum ante ε rogo enim VOS, senatores, utrum mihi expediebat
magis, in rep. libera peccare, an in oppressa a triginta tyrannis?
Quod ego dictum ita nolim accipi, ac si illis dominantibus multum
potuissem, nunc jaceam invidia atque contemptu perculsus ; sed eo,
quo significem, peccandi tum fuisse quam nunc est majorem licen·
tiam, si quis esset quem juvaret peccare. Jam, id quod inter omnes
constat, illa dira et calamitosa tempestate neque tale quicquam
designavi neque ullum aliud malum reip. dedi. Ecqui ergo, nisi
omnium mortalium ipse mihimet sui inimicissimus, inducere animum
ad oleam exstirpandam potui, vobis tam acres agentibus custodias,
eo e fundo, in quo prostare negat accusator ullam aliam arborem,
praeter quam truncum effoetum, oleae sacrae; quem via publica in
orbem ambiat, et domicilia vicinorum utrinque opposita praecingant,
et, septo quod careat, undique conspicuum? Quae curn ita sint,
ecquis unus omnium ausus sit negotio tam arduo manum admovere?
Per mihi quidem accidit indignum et haud ferendum, a vobis
quidem, publice qui sitis olearum publicarum constituti custodes
atque vindices perpetui, me nunquam neque mulctatum esse quasi
solum consecratum arassem, neque de oleis exstirpatisin periculum
causae capitalis conjectum : hunc autem Nicomachum, qui neque in
propinquo aret neque a rep. ad hanc provinciam curandam delegatus
sit neque id aetatis agat ut harum rerum quicquam scire possit,
tamen nomen meum detulisse et in tabulis publicis consignari curasse,
quasi oleam sacram de medio sustulissem.

7. Oro itaque vos, senatores, atque obtestor, ut majorem hujus-
modi commentis adhibere fidem quarn factorum testimonio nolitis,
neque aures vestras inimicorum meorum mendaciis. praebeatis obtun-

l

