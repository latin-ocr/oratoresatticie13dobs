SUPER CHOREUTA. 71

quoeso vos, possit excogitari, unde aut veris fides adstruatur aut
falsis detrahatur, 'si haec quae attuli documenta nil valent ad rem
comprobandam? Nam oratione quidem si quis rem doceat, testes
autem idem nullos exhibeat, ejusmodi orationem aias testium aucto—
ritate carere: sin autem testes exhibeat quidem, verumtamen non
item indicia edat auctoritati testium consentanea, possis tu pari
modo fidem indiciorum desiderare. Ego vero et orationis ea pro—
babilitate rem gestam enarravi, ut vero simillimum sit eam ita
gestam esse, et testes produxi illi meae orationi consentientes, et
facta denique demonstravi testium auctoritati consonantia, et argu-
menta inde collegi prono alveo illinc emanantia, et praeterea duo
quaedam hac in causa vel palmaria demonstravi, hos quidem puta
et a me et a semet ipsis convictos et condemnatos, me autem, non
a me solummodo, sed ab illis ipsis adeo absolutum ι me enim ultro
’ descendente ad subeundum inquisitionis periculum de criminibus
mihi objectis, bi nolentes earn conditionem amplecti, injuriam utiquc
mihique sibique ipsi dederunt, eodemque veluti calculo cum me
absolverunt, tum semet ipsi condemnarunt suamque accusationem
ceu mendacem dispunxerunt. Atqui si, praeter testes meos, ipsos
adeo adversarios causae meae subscriptores praesto‚ ecquo alio quaeso
oportebit ire, ad arcessendum argumenta absolutionis?

8. Tametsi igitur autumo‚judices‚ tam multa et tam gravia atque
tam perspicua r‘ne disputasse, uteorum momentis victi vos me merito
ducatis absolvendum esse, et abhoc crimine me prorsus vacare nemini
vestrum sit dubium: quo tamen adhuc subtilius atque certius rem
cognoscatis, procedam adhuc ulterius, et planum faciam hos accu-
satores meos esse hominum quotquot sunt omnium maxime per-
juros pietatisque erga deos aspernantissimos, odioque imprimis di-
gnos, non meo solum, neque vestro, judices, sed omnium adeo
civium, ob morum improbitatem in hac causa demonstratam. Nam
primo quidem die quo puer exspiraverat, item altero quo cadaver
ejus patebat spectaculo expositum, aequum hi non censebant me
ullius incusare hac in re commissi erroris aut facinoris, sed mecum
congrediebantur et sermones conferebant: interim congressi cum
inimicis meis, sinebant sibi ab his persuaderi, ut ad actionem ad-
versus me comparandam accingerentur, tertio demum die, hoc est
eo, quo puer efferebatur, mihi denuntiabant, ut meminissem, velut
homicida, loca a lege vetita devitare. Quinam autem hi sunt ini-
mici, quorum hortatu moti tanta me mole accusationis adorti sunt?
et quaenam ea causa est, quae illos meos inimicos impulit, ut hos ad
tantam audaciam accenderent? Nam haec quoque, non commit-
tendum mihi est ut vos, judices, ignoretis. Stabam nempe in pro-
cinctu Aristionem et Philinum et Ampelinum et commentariensem
Thesmothetarum, quo conscio et consorte furtorum isti furabantur,

