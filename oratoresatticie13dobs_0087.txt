SUPER CHOREUTA. 75

Poletis [sectoribus] et ab exactoribus ab eorumque scribis acee-
perant, quo me e senatu expellerent, tam horrendis sacramentis
sese obstrinxerunt. Ecquid ita? quia nempe, audiens in pryta-
neatu meo, eos infanda et pudenda agitare, senatum ea de re cer-
tiorem feci, docuique modum, quo in rem inquirendum et ad
latibula furtorum perveniendum esset: vestigia a me demonstrata
persecutus senatus invenit praedam, furtorum poenas a praedonibus
repetiit, ipsisque et praedibus ipsorum, ab iisque denique, penes
quos nummi furto interversi depositi erant: flagitium in lucem pro-
tractum fuit tam claram, ut, ne si velint quidem, ipsi infitiari
queant: tarn enormiter et crasse, atque furiose adeo, furati fuerant.
Horum satellites atque protectores se gesserunt hi adversarii meiÍ¾
qui ecquod tandem in dicasterium veniant sine proposito illud
dicasterium circumveniendi? ecquod jusjurandum, quamvis sacer-
rimis diris horrens, violare cunctentur? Non, cum vos nossent
Graecorum omnium sanctissimos atque justissimos judices esse,
tamen ad vos prodierunt cum proposito, si possint, sub larva tan-
torum juramentorum vos decipiendi?

