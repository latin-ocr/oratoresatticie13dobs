DE SUO REDITU. 117

jusmodi sunt hac in urbe, qui vitam videantur haud merituri, ut
sinant emolumentum aliquod ad remp. a me proficisci. Hi ipsi
quidem capita sua periculo non audent objicere neque sententiam
suam de conditionibus arcanis a me in senatu propositis palam
pronunciare, suae nempe erga vos malevolentiae ulcus metuentes ne
’ sic denudetur; sed alios immittunt hujusmodi homines, qui, quod
dudum insuevere impudentiae, aequissimo animo, quae in alios intor-
quent probra turpissima, eadem in se retorta ferunt. Solum id in
eorum orationibus inveniatur quodammodo plausibile et solidum,
quo fidunt, ut quocunque loco meas mihi calamitates exprobrent,
quasi vos eas ignoretis, qui melius etiam nostis quam ipsi: quo
fit, ut nil cuiquam causae sit, cur gratiam ejus rei ipsis habeat.
Mihi vero, viri, quicunque fuit, qui primus dixit, recte et sapienter
is dixisse videtur, omnes homines tum ad prosperam tum ad ad·
versam fortunam nasci: est autem error in capiendis consiliis et in
rebus gerendis in generibus adversae fortunae praecipuis3 atque
sunt felicissimi quidem hi, quibus quam rarissime contingat labi,
prudentissimi autem qni, perspecto protinus errore, quam citissima
ducantur poenitentia et a lapsu quam promptissime resurgant.
Communis haec est lex humanitatis, a qua nemo exemptus est ; sed
fatale omnibus omnino est, ut aliqua in re labantur et miseri sint.
Quapropter, Athenienses, de me si humaniter statuatis, habeamini
aequiores.v Res enim meae sunt ejusmodi, ut aequius sit, vos earum
commiseratione duci, quam iis invidere: tam iratis enim sum diis
usus et ad id deveni sortis adversae, sive id juventuti atque impru-
dentiae meae tribuendum est, sive potentiae eorum qui cohortatio-
nibus suis ad istam me dementiam adegerunt, ut facere non possem
quominus inter duo mala, malorum omnium palmaria, optarem:
auctores enim istorum facinorum si prodere nollem, non de me solo
periclitabar, fatale quid, necessitate ita ferente, pati, sed etiam
patrem nullius culpae consortem metus erat ne una mecum peri-
merem — nomina-enim edere me recusante, pater effugere mortis
necessitatem nullo modo poterat —, ex altera parte rem gestam si
aperirem, et ipsemet e vinculis emissus salvo cum spiritu abibam,
et liberabat a necessitate caedis in patre meo meismet manibus pa-
trandae. Ecquid autem est, quod tu non subire atque audere malis,
quam patrem occidere ’ξ Ego itaque, pro re nata, conditionem opta-
bam eam, quae mihi quidem moerores atque molestias ad tempus
quam longissimum erat allatura, vobis autem mali, quo tum preme-
bamini, depulsionem quam citissimam. Recordamini modo, quanto
in discrimine tum versati sitis quantaque constricti perplexitate et
consiliorum inopia, et quam vehementer trepidaveritis ipsique vos
mutuo exhorrueritis, ut vel in forum prodire cunctaremini, unoquo-
que metuente, ne corriperetur et in vincula daretur. Quae mala ut·

