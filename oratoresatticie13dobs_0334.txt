322 LYS1AE

qui vos in exsilium extruserunt: iniquum est odium vestrum erga
studiosos rei familiaris tuendam quod odium justius in eos conver-
tatis, qui alios spoliant: animadversionem vestram sibi deposcunt,
non hi, qui suae salutis ergo tum in urbe manserunt, sed isti. qui
quo alios pessumdarent in rep. gerenda versati sunt. Sin autem
opinamini oportere a vobis per summum nefas paucos etiam illos
exscindi et eradicari, quos tyrannorum immanitas adhuc tamen su-
perstites siverat esse, nullam aliam ob culpam quam quod exsilium
vestrum non participarunt, nullus vobis civis supererit.

7. Sed ex hoc quoque momento rem spectate, judices. Nostis
omnes, in illa superiori quae ante tyrannos fuit democratia, remp.
gerentium multos fiscum compilasse; alii jura et vectigalia vestra
nundinabantur, alii calumniis socios vestros a vobis alienabant et ad
defectionem adigebant. Hos solos si Trigintaviri sustulissent, for-
tes bonosque viros ipsi vos eos haberetis: jam vero quod illorum
pro furtis et sceleribus tyranni totam plebem plectendam censerent,
id aegre ferebatis, indignum rati, paucorum peccata eum tota civi-
tate communicari. Nolite itaque illa injuriarum exempla imitari,
quae vos cernentes cum exercerentur detestabamini, neque, quae vos
olim ipsi patientes per vim et nefas pati putabatis, eadem nunc rur-
sus in aliis exercentes justa vos et aeqna agere arbitramini3 sed quo
erga vosmet eratis animo tum exsilium tolerantes, eodem estote nunc
in patriam reversi erga illos alios quos dico qui in urbe manserunt;
ut aegre tulistis vos a tyrannis opprimi et vexari, pari indignatione
hos quoque vestras injurias ferre nulli dubitate: hoc pacto et con-
cordiam imprimis aletis atque constabilietis‚ et remp. mirifice ampli-
ficabitis, decretisque et exemplis vestris hostium animis aculeos
quam acerrime pungentes imprimetis. ⁷

8. Oportet quoque, judices, eorum meminisse, quae sub Trigin-
tatyrannis evenerunt, quo inimicorum errores vos vestris de rebus
consilia capere hoc sapientiora doceant. Audientes vos, exsules
qui tum eratis, nos qui in urbe manseramus concordes esse, habe-
batis reditus in patriam spem perexiguam, rati nostram, urbanorum
puta, concordiam vestro in patriam reditui officere crucemque esse
exsilii vestri durissimam: ut autem allatum ad vos ex urbe fuit, ter
mille virorum cohortem, quod erat TrigIntavirorum ministerium
atque satellitium, in dominos suos insurrexisse, reliquos cives prae-
conis voce relegari, ipsos Trigintaviros inter sese dissidere, plures
denique in urbe esse pro vestra salute sollicitos atque trepidantes
quam vobis infestos, tum demum incipiebatis bene de coeptorum ve-
strorum successu sperare, tum demum credibile vob1s fiebat, brevi
fore utin patriam rediretis atque ab inimicis poenas repeteretis:
videntes coram oculis ea evenire, quae deos supplices orabatis ut
evenire juberent. Censebatis nempe, et recte id quidem, vos redi-

