PRO MANTlTHEO. ‘269

turum ratus, me militia fungi ea, quae ut mihi esset tuta, reli'quis
periculosa fungentibus, comparassem. Adscende· mihi, Orthobule.

TESTIMONIUM.

Congressis itaque antequam in castra exiremus in concionem muni-
cipalibus, cum me haudquaquam fugeret esse in ipsis haud paucos
honestos quidem illos cives militesque strenuos et acres, verum
viatico carentes necessario ad cibaria, ad arma, ad reliquum expedi-
tionis instrumentum comparandum, auctor ego fiebam locupletiori-
bus ut egentibus de victu prospicerent. Neque verbis modo, sed
exemplo quoque auctor iis fiebam, duobus municipalium de meo
tricenas viritim drachmas largiens, non quo patrimonii Jactarem
amplitudinem, quod est modicum, sed quo exemplum aliis praeirem.
Adscendite mihi testes.

TESTES.

Postmodum, senatores, incidente illa expeditione, quae nobis ad
Corinthum suscipienda fuit, multis militiam defugientibus, quod
liquidum esset omnibus rem ad arduum pugnae decretoriae discri-
men esse deventuram, precibus ego gratiaque et contentione mea
ab imperatoribus impetravi, ut prima in acie pugnandi locus mihi
assignaretur; et quanquam equestris turma, in qua ego merebam,
cladem accepisset tantam quantam alia nulla, commilitonumque
plerique occubuissent, ego tamen excessi pugna post ipsum adeo
illum militem gloriosum Thrasybulum Stiriensem, quem nil puduis-
set ignaviam atque pavorem nemini non exprobrare, ita omnes prae
se contemnebat. Non multo post, cum loca quaedam circa Corin-
thum munita, a nobis occupata, praesidiis uostris teneremus, videns
Agesilaus illa sibi loca inaccessa et impervia esse, convertebat arma
in Boeotiam, irrumpens in agrum vacuum inermemque ideo relictum,
quod nemo sperasset hostem illuc esse penetraturum: decernebant
itaque principes, delectos aliquot illuc mittere manipulos qui hosti
resisterent amicisque laborantibus succurrerent3 ibi trepidantibus
omnibus neque immerito — arduum enim et anceps erat, qui vix
et aegre periculo evasissemus, eosdem nos iterum novo discrimini
objici -, egi ego curn tribuno cohortis meae, ut cohortem nostram
etiam extra sortem illuc mitteret. Quod si ergo vestrum sunt, qui
stomachentur in eos, si qui, cum discrimina publica defugiant, ho-
nores tamen ambiant quaestuosos, remp. carpere aventes et ex ejus
administratione ditescere, nil est quod ab hoc genere collegarum
vestrorum mihi timeam: is enim ego non sum, qui cum illis ignavis
et cupidis in eundem cogi debeam ordinem, quippe qui non imperata
modo promptus et alacer exsecutus sim, sed etiam labores ultro

