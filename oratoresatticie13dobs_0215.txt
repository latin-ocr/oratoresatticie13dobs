PRO MlLlTE. 203

muletam pecuniariam irrogare, per nefas illi quidem3 lex enim
expressis verbis cavet, si quis in curia. Mulctam tamen hanc a se
mihi dictam exigere ausi non sunt, attamen abeuntes magistratu
nomen meum in albo exaratum quaestoribus tradiderunt. Haec illi
quidem callidis machinationibus perfecerunt: quaestores autem,
quibus animi erant ab istorum animis longissime dissidentes, revo-
cabant eos, qui sibi tabulam in qua pro aerario scriptus eram tradi-
dissent, causamque noxae percontabantur. Tum cognita tota re,
recordantes quam indigna passus essem, primum quidem illis per-
suadere laborabant, ut me absolvere vellent, docentes parum civile
esse civium quenquam ob privatas cujusquam cum eo simultates
in aerarios referri: videntes autem sibi negatum,ut illos a sententiae
suae duritie deducerent, sustinuerunt capita sua periculo censurae
vestrae, judices, objicere, mulctamque mihi a Ctesicle sociisque ejus
irrogatam irritam et nullam esse sciverunt.

3. Estis ergo vos quidem jam certi, me a quaestoribus absolutum
esse: quoniam tamen mearum duco partium esse, ut per reliquas
quoque quae supersunt veri docendi vias ab hujus criminis macula
me purgem, plures adhuc legesque titulosque juris allegabo. Cape
tu mihi hanc legem.

LEX.

Audistis legem disertis verbis edicentemâ€š si quis magistratibus in
curia convitietur, eum pecunia mulctandum esse. Ego vero testes
ad vos produxi, affirmantes, in curiam me ne pedem quidem intu-
lisse: mulcta itaque mihi per nefas irrogata, neque debeo neque
jure cogi possum ad luendum. Nam si constat in curiam me in-
gressum non esse, et lex si edicit eos mulctam debere, si qui intra
curiam aliquid deliquissent, constat item me facinus nullum com-
misisse, sed solummodo propter simultatem inimicorum injuste et
inhumaniter mulctae addictum esse. Quid? quod ipsi adeo adver-
sarii prodiderunt se bene nosse, injuriam mihi a se factam esse:
neque enim gesti a se magistratus rationem reddiderunt, neque in
judicio vestro acta sua suffragio publico curarunt confirmari. Sin
autem hi mulctam mihi convenienter irrogassent, illamque suam
sententiam, qua me mulctae damnarunt, judicio vestro ratam de-
clarari curassent, jure merito nunc a reprehensione forent liberi,
tametsi quaestores me absolvissent. Nam tametsi penes quaestores
est, mulctas a damnatis sive malint repetere sive iis remittere,
tamen, si a judicibus rata et legitima fuisset habita atque declarata
ea mulcta, quam Ctesicles mihi irrogavit, merito nunc ego mulctae
adhuc forem obnoxius: sin autem quaestoribus quidem magistratu
adhuc fungentibus licet mulctam remittere, defunctis vero magi-
stratu reddenda est necessario ratio ab ipsis in eo gestorum, factu

