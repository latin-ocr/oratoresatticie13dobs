CONTRA PHILONEM. 351

atque succenseamus ei maxime,qui quo minus committeretur cavere
potuisset3 pauperibus autem aut corpore invalidis parata est penes
omnes venia, censentes‚quicquid labantur, invitos eos labi. Α Philon
ergo venia prorsus est indignus: nam neque corpus ei ad laborum
patientiam molle et flaccidum est, id quod ipsi cernitis, neque copiis
rei familiaris destituitur ut muneribus edendis parum sit idoneus,
id quod ego mox planum atque testatum faciam. Qui ergo, igna-
via torpens et malignitate quadam animi dolosus, ibi loci et in
tantum prodesse patriae cessavit quatenus prodesse poterat, quo
quaeso pacto poterit is facere quominus omnium vestrum odio et
exsecratione obruatur? Verendum porro vobis non est, ne Philone
reprobando civium 4yreliquorum quenquam offendatis: non enim
alteros, sed ambos [tam Piraeenses, quam urbanos]‚ ab eo proditos
esse palam est3 quapropter neque ab iis qui in urbe manserunt
eum amari consentaneum est, quibus laborantibus ut subveniret in
mentem ei non venit, neque rursus a PiraeensibuS‚ quibuscum redi-
tum in patriam armis quaerere nil curavit, idque cum, ut ait, civis
esset. Sin tamen adhuc superest tertium aliquod civium genus, si
fiat* aliquando— quod dii vetent— ut genus hoc rerum potiatur,
cum illo tum genere civium rempublicam gerere atque senatui in-
teresse postulato, hoc suum de ipsis meritum allegans, quod causam
ipsorum amplexus esset.

4. Quo itaque certi sitis Philonem apud Oropum sub tutela pa-
troni incoluisse fortunasque ei satis amplas lautasque esse et neque
urbanis eum neque Piraeensibus praesto fuisse, audite hos qui testi-
monio suo fidem a me dictis adstruent.

TESTES.

Relinquitur ergo ut causetur, per interventum valetudinis negatum
quidem sibi fuisse Piraeensibus succurrere, verumtamen de suo
sponte contulisse unde paupertas plebis vestrae sublevaretur, aut
municipalium quosdam instruxisse, quemadmodum civium vestro-
rum alii quoque haud pauci fecerunt, si qui per corporum infirmi-
tatem ipsi militia fungi nequirent. Ego vero ei hoc quoque menda-
cium eripiam, quo vos eo circumvenire ne possit; quoniam mihi
postmodum non >licebit ejus arguendi causa huc ad vos progredi.
cita tu mihi Diotimum Archarnensem una cum reliquis qui delecti
cum Diotimo fuerunt, ut municipales armis instruerent aere collato
comparatis.

TESTIMONIA DIOTIMI ET COLLEGARUM.

5. Nihil itaque Philon reip. profuit: verum non modo in mentem
ei non venit ut prodesse reipublicae vellet in istiusmodi tempore
atque in ista rerum perturbatione, sed etiam commisit ut e malis

