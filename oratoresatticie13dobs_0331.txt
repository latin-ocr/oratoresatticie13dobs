DE AFFECTATA TYRANNIDE. :319

ne sinatis, quam nullo scelere obligatos, ne dicam, bene de vobis
meritos.

2. Sceleris autem nullius me reum esse, magnum hoc vobis
esto atque grave documentum: ipsum memet si criminis commissi
accusatores coarguere possent, non profecto me nunc ob tyran-
norum scelera postularent, neque se decere putarent ob illorum
facinora alios ab illis facinoribus disjunctissimos criminari, sed ipsos
facinorosos ad poenas dandum adigere : jam vero autumant iracun-
diam, qua publice adversus tyrannos exarsistis, adminiculum esse
satis idoneum ad alios perdendum, etiamsi nullo facinore ob-
strictos. Ego vero perinde iniquum et inconsentaneum arbitror
esse, sive tum fuerunt egregie quidam de republica promeriti, non
eos, sed alios, gratiam illorum meritorum atque honores ferre, sive
mala quidam vobis tum magnaque et multa conscivere, poenas
eorum non bos vobis dare a quibus illa mala profecta sunt, sed alios
nullius offensionis nulliusque noxiae datae reos. Stultum sit, quin.
furiosum, amicorum animos insectationibus erga vos a vobis irritari,
cum inimicorum satis et super habeatis, qui pro magno lucro sint
reputaturi, insontes injustis calumniis adversus vos concitari.

3. Ut autem notam teneatis, judices, qua sontes ab insontibus
facile dignoscantur, docebo vos, quosnam cives consentaneum sit
paucorum principatum appetere, et rursus quosnam populari liber-
tate delectari. Sic enim et vos statum causae melius perspicietis,
egoque hoc facilius atque certius hac defensione mea defungar,
demonstraturus, e moribus atque institutis meis si fas sit, id quod
esse palam est, animi mei erga plebem vestram habitum colligi, eos
fuisse meos in utraque vestrae reipublicae fortuna mores eaque in-
stituta, ut suspicio atque infamia animi erga plebem vestram infesti
a me debeat esse alienissima. Primum itaque hoc vestris animis
proponite,judicesâ€š neminem esse, qui nascens secum in vitam inferat
animum aut paucorum dominatui deditum aut popularis libertatis
studiosum, sed prout cuique forma quaeque gubernationis prodest,
ita quemque eam constitutam velle t in vobis itaque, judices, haud
minimum est situm, si vestra interest, vos studium atque caritatem
ejus constitutionis quae nunc obtinet quam plurimorum animis
injicere. Quae, ut disputo, ita esse, facillime vos e memoria rerum
superiorum colligatis. Spectate modo, judices, ambarum consti-
tutionum principes quoties animum mutarint. Non Phrynichus
atque Pisander aliique istius familiae, quos par erat partes plebis
tueri cujus advocati essent constituti, tamen, a conscientia scelerum
exagitati quae multa et enormia commiserant, eoque metuebant ne
poenae eorum sibi essent dandae, priorem oligarchiam condiderunt?
non in Quadringentorum numero fuere multi, qui postmodum inter ,
reliquos exsules e Piraeeo in urbem redierunt? non eorum, a quibus

