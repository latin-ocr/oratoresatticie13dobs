:334 LYSIAE CONTRA EPlCRA'rEM.

poenarum insectati sitis. Jam vero civitati ea mens est, ut non
amplius ob praedas, quas lii publici latrones e publico vestro patri-
monio agunt, succenseatis; sed minutarum buccellarum, quas hi
vobis de rapinis suis objiciunt, gratiam ipsis habeatis, quasi vos ipso-
rum sitis mercenarii, non ipsi vestra furentur. Omnium quod est
immanissimum atque indignissimum, in re sua privata cum fraude
quapiam circumventi sunt, plorant et quiritantur miserabiliter:
publicam autem rem depeculantes conditionem assimulant misera-
bilem, quo vestram cieant commiserationem, et VOS, qui eorum
fraude circumventi atque emuncti estis, commiseratione moti impo-
storibus et furibus vestris ignoscitis.

3. Videntur· idem, quod antea saepe fecerunt, nunc quoque fa-
cturi municipales atque amici eorum, ut cum lacrymis eos a vobis
exorent. Quibuscum ego sic agi censeo oportere. Furtum si nega-
bunt >ab his commissum, docento primum has nostras criminationes
falsas atque ementitas esse, eoque facto demum vobis persuadere cos
nautor ut absolvatis: sin autem ipsi, existimantes hos culpa teneri,
tamen exoratum vos eant, constat eos furibus vestris magis studere
quam vobis qui estis compilati; quapropter non gratia, sed poena digni
sunt, quam exsequi vos in his quam primum poteritis decet. Verum,
non vos modo, sed nos quoque horum qui sumus accusatores, et nos
vel magis etiam, orabunt, existimantes a nobis, pauci numero qui si-
mus, multo facilius impetratu esse ut accusationem omittamus, quam
a vestra multitudine ut absolvatis. Facilius enim alii jura et praemia
vestra condonant, quam vos ipsi. Nos autem ab his rogati, cum
noluerimus jura vestra prodere, rogamus vos rem aequam, ut ne ipsi
quidem prodatis, recordantes, ,quarn sitis in nos animadversuri, id
quod par est vos facere in omnes aerarii vestri depeculatores ve-
straeque majestatis laesores, ubi deprehenderitis nos praevaricatos et
horum largitionibus victos aut alio quocunque modo reconciliatos.
Atqui si in praevaricatores severe animadvertitis, non ea qua par est
fide atque constantia lites occoeptas prosequentes, quanto est
aequius vos neque precibus neque commiseratione victos poenas
vobis debitas a violatoribus patrimonii vestri repetere. Conde-
mnate itaque,judices, hos, extremaque in eos decernite supplicia,
neque, quod adhuc facere consuevistis, idem nunc quoque facite,
ut reos criminum insimulatorum peractos cum condemnaveritis,
tum in aestimatione litis sine mulcta dimittatis; quo magis cum
reis simultates suscepturi, quam poenas ab iis sumpturi videmini;
quasi hi homines dedecore magis, quam mulcta moveantur: bene·
enim norunt, in sententia quidem ferenda vos nihil aliud quam ob-³
jurgare eos quos condemnatis3 in aestimatione poenae vero, virgas
quasi vos expedire securesque in tergora cervicesque eorum, qui
vectigalia vestra carpunt et jura minuunt. ·

