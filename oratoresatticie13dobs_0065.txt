DE CAEDE HERODIS. 53

,mei conscios. Sed aiunt a se repertum in navigio nescio quod epi-
stolium, quod ego mittendum destinassem ad Lycinum‚ quo per-
scripsissem, Herodem a me occisum esse. Atqui quid opus erat
per epistolium significare id, quod perlator eJus‚ cum probe nosset,
tum verbis significare posset? Qui facinus ipse fecisset, multo
poterat de eo et copiosius et certius exponere, quam epistola ; neque
ejusmodi erat epistolae argumentum, quod perlatorem celari oporte-
ret: alias ea literis mandata mittere solemus, quae non possumus cum
perlatoribus communicare; hic autem perlator totam rem jam tene—
bat. Item si copiosius aliqua de re docendum sit, solemus eam
perscribere, verentes ne memoria perlatoris ipsa parum sufficiat am·
plectandae atque referendae narrationI: hic autem nihil aliud erat
‚renunciandum quam hoc breve, Herodem esse peremptum; tam
,breve argumentum tanti non erat, ut in literas referretur. Praeter-
ea meminisse vos, judices, velim, praedicationem hominis ab argu-
mento commentitiae hujus epistolae discrepasse: tortus enim fassus
est, se caedem patrasse; epistolium auteur resignatum me homici-
dam esse prodidit. Utri jam oportet vos fidem habere? Porro,
initio quidem, quaerentes, non inveniebant epistolium in navigio,
postmodum autem inveniebant. Quid ita? Tunc nimirum, curr-
navigium prima vice pervestigarent, nendum ipsis tota fraus in caput
meum erat excogitata atque comparata: postquam autem homo
primo loco tortus nihil indicarat mihi infestum, ipsi scheda ma se
exaratam injiciebant in navigium, quo haberent speciosam causam
>criminis in me conferendi: legebatur epistolium, velut ex insperato
in nave repertum: torquebatur turn servus posterior3 verum hic
epistolio edebat parum consentientia: jam libenter occultassent
epistolium et hominum notitiae eripuissent; verum negatum hoc
erat3 nam semel publice recitatum fuerat. Quodsi futurum spe-
rassent, ut servum statim a principio auctoritate sua permoverent
ad falsum testimonium contra me perhibendum, utique machinam
illam epistolarem commenti non fuissent. Cita tu mihi horum
testes.

TESTES.

10. Sed eccujus tandem rei causa ego virum occidissem? num si-
multatis ? Atqui nulla mihi cum eo intercedebat. Sed alienam in
gratiam aiunt me illi spiritum eripuisse. Atqui ecquis tandem hoc
facinus unquam eo fecerit, quo alteri gratificaretur? Ego equidem
opinor neminem unquam tam dementem afuisse; sed magnas inter
caesum et occidentem intercessisse simultates necesse est, et e
multiS constitisse indic-iis alterius vitae ab altero insidias comparari.
Mihi vero,ut dixi,cum Herode discidii nihil unquam fuit. Verum-
tamen cupiditate illectus eum peremi, sperans apud eum nummos

