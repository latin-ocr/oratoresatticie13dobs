3‘28 LYSIAE

morum probassetis. Haec nempe vos spectare decet: sed et illud
praeterea vobis ad animum revocare, qui legem de spectandis pro·
bandisque candidatorum moribus tulit,'eum illam legem inprimis
propter eos tulisse qui honores sub tyrannis gesserunt: videbatur
enim εἰ» grave atque indignum, qui popularem libertatem evertissent,
hos ipsosrrursus in restaurata rep. ad honores admitti, eoque' facul-
tate, rursus armari *leges et remp. illam conturbandi, quam'salvam
sibi traditam nacti‘tam soedis tam saevisque modis contruncasseut.
Quare non convenit in censura morum agenda tam remisse atque
supine versari neque rem parvam ducere; sed summa diligentia
providere ut et candidati rite atque legitime creentur et creati caste
sancteque honores· gerant, quoniam in harum rerum tutela s‘alus
libertatis plebisque vestrae sita est.-

4. Evander si nunc non sacerdotium sed ordinem senatorium
solummodo ambiret, et priusquam ad ‘illum admitteretur, mores
ejus oporteret· a vobis spectari atque probari, sine dubio vos tum
sitis eum vel absque accusatore repudiaturi, si nomini ejus in tabulis
adscriptam cerneretis currus notam, qua e nota vobis constaret
eum sub Trigintatyrannis equestri militia functum fuisse: jam vero
cum publice constet, eum illa tempestate non equitem solummodo
[‚ sed etiam senatorem egisse, neque senatorem solummodo] egisse,
verum etiam in illa utraque functione plebem vestram multis modis
vexasse atque exagitasse, non rem facturi sitis abhorrentem, si pu-
blice testatum faciatis mentem vobis aliam esse? Et senatorio
quidem ordine receptus, honorem illum gereret non ultra annum,
neque solus sed in collegio, quo a collegio ipse numero quingente-
simus facile compesceretur, si quid exorbitare auderet, praesertim
intra tarn brevem temporis ambitum, cujus ipsa brevitas ausa vix
inchoata rescindit. Hoc autem sacerdotium quod ambit adeptus,
geret solus sine arbitro ex animi sui sententia: et est quidem honos
iste item annuus, verum eo defunctum neeesse est in senatum
Areopagiticum cooptari in perpetuum, quo potestatem nanciscetur
per omnem reliquam vitam continuandam de summis rebus vestris
pro arbitrio suo constituendi3 quare convenit hujus honoris scruti-
nium vos facere multo quam aliorum omnium honorum severius.
Quod si minus facietis, quem putatis animum plebi reliquae fore,
videnti, vestro judicio delatum hune honorem ei, quem oportuerat
non praemia meritorum quae ei nulla sunt ferre, sed criminum quae
multa commisit poenas dare? videnti, causas de homicidio capitales
ad disceptandum ei commissas, quem oportuerat ipsum ab Areopa-
gitico senatu judicari? videnti denique, coronatum eum, et arbi-
trum factum causarum ad virgines nubiles in hereditatibus patrimo-
niorum relictas nec non alios ad orbos pertinentium, quorum in
numero sunt, quibus 'ipse iniquitate sententiae a se dicta orbitatem

