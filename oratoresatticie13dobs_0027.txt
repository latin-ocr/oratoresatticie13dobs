TETRALOGIA Ι. 15

rum atque sollicitudinum satis superque. Tam me gravis urget sors ut
non satis ad salutem mihi sit, me ipsum pietatis ergo deos jurisque ci-
vilis observantem praestitisse3 sed etiam, nisi homicidam, a quo haec
caedes patrata fuit, investigaro atque coarguero, quem ipsi investigare
atque demonstrare non possunt hi‚qui fusi sanguinis ultores se gerunt,
ego ipse in periculum veniam, ne falsa caedis suspicione oppressus
contra jus et fas impraesentia extremo supplicio damner. Subtilem
hi me quidem acremque verbis faciunt disputatorem et callidum insi—
diarum architectum, eoque aegerrime laqueis convictionis irretiendum ;
at iidem tamen rursus ea me patrasse aiunt, quae si patrar0,necesse
sit omnium hominum me tardissimum atque vecordissimum esse:
facinora enim mihi imputant contra me de caede manibus meis peracta
testantia. Mirabilem enimvero inconstantiam atque repugnantiam !
Quamquam facinus non commisi, nunc tamen, illo vere sublato,
suspicione facinoris premor, ob simultatis acerbitatem quae mihi curn
vivo olim intercessit: noram, ergo, si hic a quoquam alio jugulare-
tur, futurum ut suspicio caedis in me statim incumberet. Egone
manibusipse meis cruri meo hanc securim impingerem? Non erat
multomagis consentaneum, me, si quem alium nossem ejus vitae
insidiantem, operam dare, ut eum a proposito illo revocarem faci-
norique intercederem, quam me facinus id patrare, per quod in su-
spiciones incurrerem, haud dubias illas et ultro arcessitas? Prorsus
hoc abhorret. Nam si fecissem, necesse erat caedis auctorem aut
innotescere aut ignotum manere : si innotuissem, funditus perieram,
ipsa facinoris atrocitate me jugulante ; sin autern facinus meum
clam mansisset, certus tamen eram suspiciones hominum omnium
in me esse incubituras. Injuria mihi utique fit indigna et misera-
bilis, qui cogar, non modo me purgare, sed etiam homicidas quos
ignoro indicare: quod tametsi perarduum et paene negatum est,
conabor tamen hoc quoque facere. Necessitas enim, ut in proverbio
fertur, telorum omnium est acerrimum. Accusatorem alio modo
repellere non possum, quam argumentum ejus invertendo. Con-
cludebat sic: fieri nequit, ut exanimatum aut latrones aut rixosus
quidam compotor aut alius aliquis importunus convitiator aut deni—
que jaculator a meta aberrans peremerit; ergo, inquit, hic peremit,
me demonstrans, et ipsum mortis genus clamat, hunc fecisse. In-
vertam argumentum hoc, sic concludendo: si necesse est, ut ego
homicida sim ideo, quod illos haud probabile sit fecisse, necesse
rursus erit me crimine vacare, si planum fecero, illos probabili su-
spicione facinoris urgeri. Negant hi probabile esse, quod ego aio
vel maxime probabile esse, ut caesus, dum nocte intempesta vaga-
retur incertus quo iret, a manticulariis confoderetur, vestium cupi-
ditate illectis. Nam quod vestibus spoliati jacentes non fuerint, ex
eo nihil colligi potest: potuit fieri, ut homines intervenientes ipsis,
otio eos excluderent vestes jacentibus destringendi‚ quorum homi-

