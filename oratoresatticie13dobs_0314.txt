302 LYSIAE

steret, non laborarent nunc alii deprecationibus me vestrae iracun-
diae eripere, sed esset potius mea tanta apud vos auctoritas et gratia,
ut, si quis amicorum meorum ejusmodi certamen quale hoc meum
est haberet decertandum, vos eum mihi poscenti condonat-etis:
aut, si causa capitis ipsi mihi peregrino in foro esset dicenda, vos
per legatos pro me apud illos extraneos deprecaremini. Ne ista
quidem criminari licet, multos honores me gessisse per quos de
vestro crevissem, neque turpibus de causis me injus vocatum esse,
aut dedecus aliquod vobis contraxisse, aut publicis malis delectatum
esse: universe privatimque publiceque ita me gessi, ni fallor (et
fidenter ad conscientiam vestram provoco), ut purgandae vitae ante
actae'ergo nil opus sit me multa verba facere. Quocirca vos rogo,
judices, ut eadem de me nunc quoque quoe pridem existimetis,
neque solum sumptuosorum munium quae pro vobis gessi *recorde-
mini‚ sed etiam morum meorum studiorumque vitae omnis meae
privatae, arbitrantes functionem banc unam omnium esse multo mo-
lestissimam, ut a puero inde usque ad calcem vitae pudentem te
atque temperantem praestes, et neque a libidine te quapiam vinci
neque a cupiditate illici et aufferri patiaris, sed ita te geras, ut ci·-
vium nemo neque de te queratur neque audeat in jus te vocare.

5. Nequaquam ergo convenit, judices, auctoritati accusatorum
vos tanturn deferre, ut nos condemnetis ab hominibus projectae
audaciae accusatos, qui per sacrilegia quorum rei aguntur ad istam
potentiam istasque ad opes grassati sunt, et tanta protervia ipsi
semet fidunt, ut, cum purgare crimina in se intorta nequeant,
ipsi ultro alios accusationibus lacessere sustineant. In castris
tam raro versantes, ut Cinesias ipse in ista valetudine molli-
tieque corporis muliebri tamen crebrius arma gesserit, tam acres
se ferunt patriae propugnatores stomachoque tam gravi injurias
ejus ultum eunt. Nihil de suo conferentes quo respublica am-
plior fiat atque beatior, nullum non movent lapidem ut vos ad·
versus viros fortes optime de republica meritos irritent atque
exacerbent. Mores utinam ipsi suos in concione depraedicent!
neque enim habeo quod ipsis imprecer gravius malum. Ego vero
vos, judices, modis omnibus oro quaesoque et supplex obsecro, ut
nolitis me largitionum acceptarum eoque corruptorum judiciorum
reum pronunciare, sed potius existimare nullas esse tantas opes
quas merere velim, ut per me pestis aliqua patriae consciscatur. In-
sanirem euim profecto, si ego, qui gloriae studio incensus facultates
ad patriae inserviendum exhauserim‚largitiones acciperem quo eidem
patriae molestia creetur. Veritate suffragante nil dubito de me ita
praedicare, ut aiam, ita me de vobis esse meritum ut, si optabile sit
benefactoribus judices babere eos quibus ipsi bene antea fecissent,
non videam, quos malim alios dc me sententiam quam vos dicere.

