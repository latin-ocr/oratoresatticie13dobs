242 LYSIAE

non amplius possetis: introducebantur enimin senatum ‚nefandis
Trigintavirorum imperiis famulatum, ubi judicium habitum -est hu-
jusmodi, pro more istius tempestatis nimium vobis noto. Triginta-
viri iisdem in subselliis sedebant, in quibus prytanes nunc sedent:
coram Triginta stabant duae mensae, quibus in mensis palam de-
ponendae essent testulae (non enim licebat. eas, ut antea factum erat,
in sportulas conjici), et condemnantes quidem tabellae in mensa an-
teriore absolventes autem in posteriore deponendae erant: quonam
itaque pacto aut fieri poterat aut sperari, ut reorum quisquam ab·
solveretur? Ut uno verbo comprehendam, quotquot judicium
capitis sub his tyrannis adierunt, omnino sunt omnes damnati,
neminemque illi absolverunt, praeter hunc unum Agoratum; hunc
autem absolverunt, quasi referendae gratiae ergo, ceu virum mirifice .
de se meritum : quo autem, quam multi per hujus Agorati indicium
perierint, sciatis, eorum nomina vobis recitabo.

NOMINA.

9. Ut itaque indicati ab Agorato morti damnati erant, jamque
tempus instabat quo dira haec sententia in ipsorum corporibus
esset exsequenda, arcessebant miseri in carcerem, alius sororem,
alius matrem, alius uxorem, aut quaecunque alia cuique necessi-
tudo erat, ut necessarios supremum amplexi, ave extremo dicto,
iter irremeabile ingrederentur. Dionysodorus itaque uxorem, quae
eadem mea soror est, in carcerem ad se arcessebat. Audito illa ma·
riti casu venit pullata, ut par erat in tanto ejus infortunio. Coram
hac igitur sorore mea Dionysodorus de re suasamiliari ex animi sui
sententia constituebat, prout quaeque post excessum suum agi ge-
rique vellet, et hoc de Agorato imprimis ita pronuntiabat, eum sibi
tam acerbae necis fabrum esse, mihique [per uxorem suam] fra-
trique suo Dionysio mandabat caeterisque amicis omnibus, ut san-
guinem suum aliquando sanguine Agorati compensaremus: uxori
autem, quam suspicabatur utero ex se gerere, injungebat, ut si
marem peperisset, eum adultum patris nomine certiorem faceret,
patrem ab Agorati lingua ceu sica cecidisse: jubere itaque atque
imperare filio, ut manes patris Agorati sanguine placaret. Vera
me haec dicere, testes confirmabunt a me producendi.

TESTES.

10. Hi ergo, quod ex indicio Agorati a commentariensi publico
in tabulas perduellionis reorum essent relati, extremum tolerarunt
supplicium: ut autem hos Trigintaviri sustulerant, nostis ipsi vos
quam multa et quam dira mala remp. oppresserint ; quorum om·
nium causa huic Agorato est referenda, qui istos occidit. invitus
equidem facio, moestitia et luctu repugnante, ut publicas clades in

