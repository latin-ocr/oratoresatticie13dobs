308 LYSIAE CONTRA DARDANARIOS.

multo sit satius, vos miserorum civium, quos horum sicariorum
cupiditas jugulavit, miserari sortem, nec non mercatorum, quorum
in capita fortunasque hic furum globus conjuravit; iisquevdebitas
poenas ab his repetere, eoque pacto et gratiam a mercatoribus inire
et eos ad annonas huc convectandas multo reddere lubentiores
atque paratiores. Sin minus, certo futurum existimate, ut merca·
torum quoque animos occupet eadem opinionis foeditas, atque, id
quod modo dicebam, vestra absolutio horum nebulonum in civium
animis creatura videtur. Ecquid enim aliud, quam vos cum furibus
colludere, censebunt mercatores, audientes, eos mangones specie-
rum annonariarum avobis absolutos esse, qui ipsi fassi sint se navi-
culariis insidIari?

9. Nescio jam, quae plura disputare debeam: nam aliorum qui-
dem reorum crimina necesse factu vobis est, ut ab accusatoribus
doceamini, horum autem improbitatem ipsi vos omnes jam dudum
nostis. Quod si ergo hos condemnabitis, una juri aequo satisfacietis
et frumenti pretium minuetis; sin minus, accendetis.

