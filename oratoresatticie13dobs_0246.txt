234 LYSIAE

administros habebitis: accedat, velim, ad hanc vestrae superioris con-
ditionis cum hac praesente comparationem, recordatio vexationum
et acerbitatum quas a praesidio militum mercenariorum tolerastis,
quos milites hi tyranni in arce collocaverant, custodes qui essent
suaeque dominationis vestraeque servitutis. Haec hactenus ad ur-
banos, pauca de multis, quae dicenda habebam. Vos autem quot-
quot adstatis e Piraeeo, recordamini quaeso tot et tanta mala, damna,
luctus, cruciatus, dedecora, supplicia, quae ab bis tyrannis perpessi
estis. Primum, quae arma ex hostili solo multisque e praeliis domum
salva et victricia retuleratiS, ea vobis arma bi tyranni ipsa in pace
detraxerunt: deinde, quibus vestrum ita felicibus esse licuit, ut
salvi ea e patria effugerent, quam a majoribus traditam accepissent
incolendam, illorum capita venalia certa proposita mercede a prae·
cone proclamabantur, et circum per urbes Graeciae missitabantur
qui eos ad supplicium reposcerent et si qui vos tradere recusarent
iis minarentur. Quas insignes contumelias ut tum exsilium tole-
rantes tulistis impatientissime, ita nunc pari vindictae ardore ulci-
scimini. Sed et reliquorum mementote malorum, quae ab his per-
pessi estis. Alios vestrum e foro, alios e fanis deorum, in carcerem
obtorto collo abstractos necarunt3 alios e sinu et amplexibus paren-
tum et liberorum et uxorum evulsos coegerunt ipsos sibi violentas
manus afferre (cogebant enim eos cicutae poculum suismet manibus
ipsos labris admovere atque exhaurire); ipsis adeo exsequiarum ct
tumuli justis eos fraudarunt, deorum ridentes iram, quos consenta-
neum erat, ista tam flagitiosa manium temeratione offendi et ad ul-
tionem inflammari; autumabant nempe dominationem suam tam
firmam esse, ut ab ipsis deorum armis ultricibus convelli nequiret.
Extrema tandem supplicia quotquot effugistis, quam multifariis pe-
riculis passim locorum estis defuncti! quot in urbes Graecas errori-
bus miserabilibus acti ! ubi non a praeconibus tyrannorum exagitati?
egentes alimentorumv rerumque omnium vitae necessariarum, alii re-
lictis in patria liberis, hoc est in 'solo hostili, in manu et potestate
hostium, alii in peregrino solo, tandem tamen, invitis et ringentibus
quam plurimis, redistis in Piraeeum, ubi rursus ingentia reperiebatis
certamina vobis decertanda. In quibus omnibus cum fortiter dimi-
cassetis, asseruistis urbanos in libertatem, exsules in urbem redu-
xistis. Horum autem certaminum prosperum eventum si adversa
quaedam sors intercepisset, ut metam hanc studiorum vestroruin
minus potuissetis consequi, multo etiam acerbiora vobis fuissent
toleranda, quam ante: rursus in exsilium vobis fuisset remigrandum,
cum metu, ne eadem atque ante pateremini ; neque passura fuisset
horum tyrannorum immanitas, ut vos, tametsi iniquissima tolerantes,
templa araeque deorum tuerentur, qua alias ipsis adeo sontibus
portus salutis csse solent: liberi vestri, qui hic mansissent, coutu-

