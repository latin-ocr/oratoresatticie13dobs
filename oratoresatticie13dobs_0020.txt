8 ANTIPHONTIS ACCUSATIO

hujus exsecrabilis hauriret Philoneus, eo acrius in amorem sui, pel-
licis, exardesceret: nondum enim tum norat a noverca mea se cir-
cumventam esse, id quod tum demum comperit cum jam in saucibus
exitii haereret-—, patri autem nostro portionem veneni multo parciorem
infundebat. Defuncti libationibus illi sicarium suum pro amica per
ignorationem veri habentes, sermonumque atque jocorum facetiis et
amplexationum per vices crebritate inter se jactantes, extremam tan-
dem potionem exhauriebant. Et Philoneus quidem in continenti e
vestigio exspirabat; pater autem noster in valetudinem incidebat,
quae eum quoque tandem, die vigesimo post, sustulit. Hujus tanti
sceleris praemium illa quidem, quae operam ministerialem solummodo
perpetrando praestitit, facinore dignum jam abstulit—nam rotae im-
posita et tum carnifici tradita supplicium extremum toleravit, quam-
quam imprudens aliena magis quam sua culpa peccaverat-3 quae au-
tem foemina et scelus ipsa prima mente concepit et venena a se cocta
manibus suis famulae administravit et per eam bibenda miseris viris
praebuit, ea, si cum diis vos quoque voletis, praemium mox aufferet.

4. Reputate vobiscum quanto sint, quae ego vos rogo, aequiora,
quam quae frater rogat. Ego quidem vos rogo, ut perempti necem,
hoc est, injuriam ei datam aeternam nulloque pacto reparabilem, ulci-
scamini. Ille vero patris quidem, insuper habita deorum omni religione,
flagitiosissime, summo cum dedecore, praemature, ab iis, a quibus
omnium minime decebat eum malum accipere, sublati, ne mentionem
quidem ad vos faciet, cujus casum miserabilem vos et commiseratione
prosequi et ulcisci par est: pro ea autem foemina supplicans, quae
maritum impium fraude sustulit, preces vobis ingeret, infandas, de-
testabiles, quas et vos ab auribus vestris rejicietis, judices, et dii
rejicient, neque committent unquam, ut earum reus fiat: rogabit
nempe vos, ut verum credatis esse id quod illa jactans studet vobis
persuadere, tametsi ne ipsa quidem sibimet credit, scil. eam nulla
mala fraude hoc in negotio esse usam. Atqui vos homicidarum non
estis protectores, sed vindices peremptorum a praemeditata fraude,
praesertim si fraus illa profecta fuerit ab iis, quos par erat vitam
eorum non exstinguere, sed modis omnibus tueri et salvam con-
servare. Jam penes vos est, judices, statu causae a me bona fide
coram vobis exposito, ex aequo et vero causam disceptare: id quod
etiam facietis. Spectato quaeso disparitatem nostrarum rogationum.
Frater quidem vos mox rogabit, ut matris suae vitam salvam esse
velitis, ejus,quae maritum, furioso impetu,juris omnis divini oblita,
de medio sustulit; hoc est, contendet oratione sua vobis persuadere
si possit—quamquam non videtur futurum, ut possit—-‚ ut vos matri
poenas meritas facinorum ab ea commissorum remittatis : ego contra
vos rogo, ut nullo pacto vos patiamini flecti, quo illa patri meo
minus det poenas manibus ejus debitas : vos enim, quo scelerosi

