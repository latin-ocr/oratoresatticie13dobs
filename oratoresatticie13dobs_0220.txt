208 LYSIAE

oblitus sit vocabulum ἀνδραποδιστὴς usurpare, quo legislator sit usus,
sed satis habuerit judices certiores facere, hominem hunc a se de-
prehensum esse in conatu mancipii furtim exportandi. Facies hoc
tu quidem, Theomneste, sine controversia, si quidem in vocabulis
triceris super iisque digladieris‚ ad res autem animum minus at-
tendas, quas ut designarent verbis oreque proderent homines, ideo
vocabula commenti sunt atque rebus quaeque suis imposuerunt.

4. Spectate lioc quoque‚judices: nam ad vos orationem merito
converto, qui conscii mihi sitis exemplijam a me proferendi, quod
ignorare videtur Theomnestus; ea enim ejus est mollities et ignavia,
ut, commoditatis amore et odio laboris molesti victus, nunquam
ausus sitin clivum Martis escendere. Vestrum autem nemo est
qui id ignoret, quod iste ignorat, judicia homicidiorum cum agun-
tur, in formulajurisjurandi ante litis contestationem utrinque et ab
accusatore et a reo praestandi, vocabulum ἀνδροφόνος, quod legis-
lator usurpavit, non usurpari, sed verbum illud ipsum, quod in hac
nostra causa in controversiam venit, ἀποκτεῖναι hinc affirmari, illinc
negari. Actor nempe reum ait occidisse, reus se fecisse infitia-
tur. Annon absurdum sit, eum, qui judicibus visus fuerit homi·-
nem interemisse, cum facinus ipse adeo confiteatur, tamen ideo
solummodo caedis absolutum e judicio discedere, quod actor in
juramento confirmarit, non eum ἀνδροφόνον esse, quae legis est
dictio, sed ὡς ἔκτεινε, eum occidisse. Atqui haud compono in-
consentanea. Theomnesti mecum agendi ratio hilum non differt
ab ejusmodi cavillandi ineptia. Ipse tute, Theomneste, ex capite
κακηγορίας, seu maledieti, Theonem in jus vocasti, quod is te
dixisset scutum ε’ῤῥιφέναι. Atqui lex vocabulo ῥίπτειν usa non est⁷
sed vocabulo ἀποβάλλεινε si quis, ait, aliquem dixerit scutum
ἀποβεβληκέναι [in eoque mentitus sit], quingentis drachmis mulcta-
tor. Hem aequitatis et constantiae! Itane vero, mi homo, tu tarn
egregie sapis? ut, curn poenae tibi sunt ab inimicis tuis repetendae
a quibus male audieris, tum tu, verbis legis insuper habitis, senten-
tiam legis sequaris ex eaque sententia in reos agaS, id quod ego
nunc in te facio: rursus autem alii, quem tute probris a lege inter-
dictis proscideris‚ poenas reposcenti dare recuses, verba legis urgen-
do, spreta sententia? Adeone tibi subtile est ingenium, adeo potens
facundia, ut leges quamcunque'velis in partem interpretando flectas?
an tanta tua est in rep. majestas, ut abs te laesis copiam aequi juris
in perpetuum denegatam et praeclusam speres? Adeone te ui}
pudet esse tam dementem, ut plus te posse tuis civibus ideo cupiaS‚
non, quo in civitatem ornamenta nescio quoe contuleris, quae tu
nulla contulisti, sed quod multa multis mala inultus inffixisti? Ve-
rum recita tu mihi legem.

