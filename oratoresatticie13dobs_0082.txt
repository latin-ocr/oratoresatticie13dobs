70 'ANTlPHONTIS

nibus carissimae sunt summique fiunt; a servis autem 'veri confes·
sionem extorquere modis liceat aliis, equuleo et fidiculis, a quarum
acerbitate coacti verum edere, tametsi postmodum cruciatibus con·
fecti exspirent, tanti id non habetur. Cruciatus enirn quemque· iu
praesentia urens tantum valet, ut discrimen postfuturum oblivisca-
tur. Constat itaque hos a me ad nullam non aequissimam condi-
tionem invitatos, et nullum non genus inquisitionis his delatum esse
unde datum est hominibus verum et aequum indagare: nulla relin-
quebatur excusationis latebra. Ego criminatione impetitus, qui
dedisse dicerer injuriam, paratus eram ipsis copiam dare aequissi-
mae inquisitionis adversus memet ipsum: hi autem, tametsi me cri-
minarentur et a me quererentur injuriam accepisse, nolebant tamen
illam a me oblatam adminiculorum amplecti copiam, per quae cri·
minutiones suas approbarent. Quodsi ego, sponsionem· illis de-
ferentibus, recusassem aut nomina servorum edere qui actui interfu- ”
erunt, aut servos ipsos illis tradere deposcentibus, aut aliam quam-
piam postulationem aequam defugissem‚ nae illi hanc meam tergiver-
sationem interpretaturi essent pro luculentissimo argumento, suam
causam bonam esse, me meae diffidere: jam contra est; quam-ego ipsis
detuli ultro inquisitionem, hi eam defugerunt: quidni ergo par sit,
me argumentum invertere, et in ipsos telum hoc retorquere, ex eoque
conficere, falsi et commentitii me criminis ab ipsis insimulari.

7. Porro, judices, testes hi, qui nunc pro me testantur, si contra
me testati essent, certissimus sum, tum fuisse futurum, ut hi testi-
moniis illis me velut telis quibusdam acerrimis impugnarent, aientes,
testimonio mihi adverso non posse ullum aliud excogitari documen-
tum fidei liquidius atque validius: jain vero videte mihi quaeso in-
credibilem eorum iniquitatem atque impudentiam: testibus his iisdem
aientibus orationem meam aequam et veram esse, istorum mendacem,
docere vos contendunt, testimonio mihi secundo fidem omnem esse
derogandam, in proetensionibus autem a se confictis vos certa fide
securaque debere acquiescere; quas ego praetensiones si jactarem
nulla testium auctoritate communitas, nae illi ut falsas et temere
a me confictas essent aspernaturi. Atqui res gravis utique atque
indigna sit, si testes iidem, ubi ipsis faveant, tum fidem merean-
tur, ubi autern me secundent, turn nullam. Quodsi, casui tam
misero cum testes prorsus nulli affuissent, ego tamen aliquos produ-
cerem, aiens eos interfuisse, aut, si, curn interfuissent omnino testeS‚
ego non eos, qui vere interfuissent, sed alios, exhiberem, recte utique
vos majorem fidem illorum praedicationi, quam meis testibus, adhi-
beretis: atqui fatenturipsi testes negotio interfuisse, et ego testes eos-
dem exhibeo qui vere interfuerunt, et constat, meque et meos testes
omnes constanter eadem et illa prima statim die prae nobis tulisse,
et adhucdum hodie prae nobis ferre: ecquaejam alia ratio, judices,

