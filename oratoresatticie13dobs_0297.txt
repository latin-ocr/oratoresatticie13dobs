PRO BONIS ARISTOPHANIS. 285

si qui, bonis suis propriis mulctati, tamen eorum bona, a quibus in
extremam calamitatem pertracti fuissent, intervertisse videantur, et,
qui malorum cumulus est, sororem habeant quam non possunt fa-

· cere quominus domo sua suscipiant, numerosa prole gravem, illos·

que omnes alant, quamvis ne ipsis quidem sit, unde ipsi alantur, si
bonis suis a vobis exuantur?

7. Age, per deos superos, rem sic spectate, judices. Fingamus
tantisper, vestrum aliquem filiam sororemve Timotheo Cononis filio
in matrimonium elocasse, Timotheum inter haec domo absentem in
offensionem vestram incurrisse, publicata ejus bona sub hasta vae-
niisse omnia, e sectione ne quatuor quidem talenta esse redacta:
ideone aequum et personis vestris· dignum censeretis, operam vos
dare, ut Timothei necessarii quoque arrepti pessumdarentur‚ quod
de bonis ejus sectis ne centesima quidem pars redierit ejus summae
quam sperassetis inde redituram, decepti vanitate famae de ampli-
tudine facultatum Timothei in vulgum diditae? Atqui nostis vos
omnes, qui habitus mutuus Cononi cum Nicophemo intercesserit:
nostis illum imperatorem, huuc, utpote quaestorem, in istius pote-
state fuisse; quo fit, ut Nicophemo necesse esset in Cononis aucto-
ritate esse. Consentaneum itaque est, emolumentorum bello par-
torum vix centesimam partem a Conone cum alio quopiam fuisse
communicatam. Quod si ergo sunt, qui Nicophemo autument
ingentia boua fuisse, necesse est eosdem confiteri, Cononi fuisse
decuplo ampliora. Praeterea, constat inter omnes, illos inter se
nunquam dissensisse: quapropter consentaneum est existimare, in
ratione gerendae rei familiaris eos quoque secum consensisse hac-
tenus, ut eorum unusquisque, cum filio hic reliquisset quod satis
esset, tum reliqua sibi priva et propria reservaret: erat enim utri-
que gemina familia, altera hic Athenis, altera ibi in Cypro ; Cononi
iu Cypro cum uxore filius erat, Nicophemo cum uxore filia: arbi-
trabantur enim, quae bona in Cypro possiderent, ea perinde sua esse
atque quae hic. Adhaec etiam hoc cogitate, judices. Bona si quis
inter liberos sua superstes adhuc divideret, non a se illa quaesita,
sed a patre hereditate relicta, non is videtur vobis partem illoru'in ⁸
bonorum haud minimam ipse sibi reservaturus* esse? Utique:
Quanto itaque bonorum magis eorum, quae ipsi marte suo peperis-
sent? Malunt nempe omnes, bona ipsi sua tenentes, arbitrium
eorum dispensandorum et quasi frena tenere, quibus pietatem, reve-
rentiam, officia liberorum gubernent atque sibi obstricta habeant,
quam per inconsultam et improvidam indulgentiam egestati se com·
mittere, quae cogat ipsos in liberorum potestate esse, ingratorum
crudelitati obnoxios. Sed redeo in viam. Fingamus ergo, Timo-
thei, offensam vestram meriti, bona hastae subjici—id quod ego
equidem omen detestor fierique nolim, nisi si quod ingens bonum
inde reip. exsistat —, tum e sectis Timothei bonis minus etiam redigi

