PRO MILITE. 205

iterum adducunt, et, ab argumentis destituti quibus culpam meam
evincant, convitiis et calumniis me nituntur obruere, quas in me
conjiciunt, ut a studiis meis alienas, ita cum moribus eorum cognatas
ct consentaneas.

5. Quamquam igitur hi quidem omni contendunt efficere machina,
ut judicio cadam: vos tamen, judices, aequum est non pati horum
calumnias tanturn penes animos vestros valere, ut aut me damnetis,
aut horum rescindatis sententiam qui secundum me legitime atque
civiliter pronuntiarunt. Quaestores enim secundum leges et ex
aequo atque consentaneo egerunt, nulloque modo praevaricati de-
prehenduntur neque admissae fraudis argui possunt; constat potius
inter omnes, eos jus et fas rebus aliis omnibus antehabuisse. Jam
ab hisce quidem inimicis meis haud mirer si quod accepero malum,
animoque id hoc sim laturus aequiore, quod a lege naturae necessaria
sic sciam institutum esse ut inimici inimicis incommodent, et rursus
amici eos quos diligant ornent augeantque: a vobis autem, judices,
si meo me jure fraudari contingat, multo id ego sim animo laturus
iniquiore. Futurum enim esset tum, ut cladem hanc accepisse
viderer, non ab inimicorum odio, sed a civitatis improbitate.
Nomine quidem tenus causam dico nominis mei inter aerarios relati,
reapse autem capitis. Jus enim ubi meum a vobis impetravero——
id quod me impetraturum esse aequitate vestraessvoluntatis confido-‚
manebo in urbe t secus autem si fiat, ut scilicet ab istis reus peractus
(peragar autem, si fiat, per nefas) a vobis damner, vaeneundum mihi
sit sub corona; ego vero tam ignominiosae poenae acerbitatem fuga
antevertam. Ecqua enim me spes invitet, ut porro communione
vestrae civitatis uti pergam? aut qua ego mente inter vos degam?
qui adversariorum furorem cum teneam, tum praesidio juris aequi
obtinendi caream. Agite ergo, judices, jus et fas rebus aliis omnibus
anteferentes, recordantesque saepe a vobis etiam in manifestis faci-
noribus veniae lenitatem severitati poenarum praeferri, nolite corn-
msttere, ut homines insontes inimicorum crudelitati condonetis,

sinatisve ob aliena odia summum per flagitium inexsuperabilibus
mergi calamitatibus.

