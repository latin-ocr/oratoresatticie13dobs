DE PACE CUM LACEDAEMONIIS. 127

commune sit. Atqui, amabo, quam duram illi et quam intolerabilem
fuissent a vobis pacem impetraturi, si vel unum solummodo praelium
- amisissent? Boeoti autem, quonam pacto pacem contrahere volunt?
Orchomeni causa bellum cum suscepissent, quam pati nollent suae
spontis esse suoque jure civili libere uti, nunc, tot numero viris forti-
bus amissis‚ parte agri devastata, aerarioque publico exinanito, et re
cujusque privata exhausta, pecuniisque iis omnibus incassum effusis
et perditis, bello quartum in annum extracto, pacem admittunt hanc
in legem, ut Orchomenus libera suique juris sit: frustra itaque la-
borarunt, frustra jacturas illas omnes virorumque pecuniarumque
fecerunt, frustra molestias illas ornnes pertulerunt, qui potuissent
damnis illis omnibus vacare, si a principio statim libertatem Or-
chomeno haud denegare ipsique quieti vacare voluissent. Videtis
jam, quo pacto Boeoti pacem contrahant. At vobismet ipsis quo
pacto licet, Athenienses, pacisci? Cogitate, quaeso, quales Lacedae-
moniorum erga nos experti simus animos atque mores, et quales hi
rursus erga se nostros. Veniam huic orationis meae parti deprecor,
si quem vestrum fortassean offensura sit: non enim dicam, nisi id,
quod res est. Classe in Hellesponto amissa cum obsideremur,
quamnam de nobis sententiam pronuntiarunt hi, qui nunc belli socie-
tate vobiscum copulati sunt, tunc autem cum Lacedaemoniis facie-
bant? Non hanc, ut liberi quotquot essent pro mancipiis vaenirent
et urbs nostra incolis desolaretur? Quae quominus fierent, quinam
intercesserunt? Nonne Lacedaemonii, qui soli socios ab illa funesta
et furiosa sententia averterunt, ipsi autem ne commiserunt quidem
ut vel deliberatio solummodo de re tam atroci proponeretur? Post-
modum, jurejurando cum fidem ipsis nostram obstrinxissemus pre-
cibusque conditiones induciarum eas ab ipsis impetravissemus‚ quae
stelae insculptaevsupersunt adhuc, volenti cuique noscitandae atque
legendae, duras quidem illas et in se exsecrabiles, verumtamen, prout
in illo temporum articulo misera rerum erat conditIO, sat1s etiam
optabiles, utvel congratulari nobis deberemus,quodleges latae nobis
non essent adhuc duriores, in formulam pactorum condictorum in-
ducias egimus: deinde contracta cum Boeotis et Corinthiis societate
belli, quos a societate Lacedaemoniorum abstraxeramus, Argivosque
innectendo amicitiae olim aliquando diris publicis devotae atque in-
terdictae‚ necessitatem· Lacdaemoniis imposuimus pugnae apud Co«
rinthum committendae. Persarum autem regem quinam ipsis infe-
stum reddidere? Cononem quinam classe instruxerunt, quinam copiis
armarunt navalibus, ut eo posset praelio navali Lacedaemonios con-
cidere, quo praelio principatum maris illi amiserunt⁹ Et nihilominus
tamen, istaec a nobis passi, Lacedaemonii nobis eadem, quae socii
nostri, concedunt ut habeamus, offeruntque moenia, classem, insulas.

Ecquae jam erit ea pax, cui nos per legatos conciliatae par sit acqui-

