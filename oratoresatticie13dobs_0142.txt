130 ANDOCIDIS

qui nunc Argivi huc venere vobis persuasum ut bellum denuo ca·
pessatis, ab iisdem induci nos nuper patiebamur, ut, pace quae nobis
tum cum Lacedaemoniis erat rescissa, in Laconicam infesta cum
classe incurreremus: quo facinore ipsorum irritata ira multorum·
nobis fuit magnorumque malorum principium; bellum enim inde
exarsit tam dirum et tam fatale nobis, ut tandem cogeremur moenia
nostra nostris manibus demoliri, classem hostibus tradere, exsules
inviti recipere. Harum tantarum cladium in compensationem, ec-
quod nobis Argivi emolumentum attulerunt? ecquod discrimen pro
Atheniensibus adierunt? Ecquid jam superest, quod volunt a vobis
fieri? Hoc nempe, ut nunc quoque pro pace bellum optetis, ut Ar·
givos bellorum vestrorum socios habeatis pro Boeotis, ut Corinthiorum
factionem illam quae nunc rerum potitur Lacedaemoniis praeferatiS.
Quae sunt tam foeda dictu, tam cogitatu horrenda, ut esse, nolim

- quenquam, qui ea vobis, Athenienses, persuadeat: hominum enim

parti sapientiori satis et super est documentorum in exemplis prae·
teritis, ut denuo in idem saxum impingere caveant.

7. Sed sunt rursus alii, tanto ardore pacis quam citissime contra-
hendae inflammati, ut illo ipso quadraginta dierum spatio, quod in-
dultum nobis ad deliberandum fuit, negent quicquam opus esse:
quid? quod eo ipso sibi factam a nobis querantur esse injuriam,
quod copiam deliberandi vobis impetraverimus: missos enim nos
ideo Spartam aiunt esse plena cum potestate decernendi atque sti-
pulandi legatos, quo hac de re ad vos rursus ne referremus. Re-
ferendo ad vos hac tanta de re, quod saluti nostrae eaverimus, eam
pro cautione meticulositatem appellant, negantes unquam fuisse,
qui, simplicitate atque sinceritate orationis consiliorumque usus, vos
e malis vestris eripuisset, sed eos esse vos aientes, qui servari et ad
salutem reduci nolitis aliter, quam aut clandestinis machinationibus
quae sedulo celentur atque ab oculis et a cognitione vestra amove-
antur, aut captiosis strophis quibus deludamini. Quam ego orationis
turpitudinem nego mihi probari. Etenim, Athenienses, bello quidem
tenente, aio utique imperatorem frugi, reip. deditum eundemque
prudentem, ejusque rei quam agit certum, oportere consilia sua clam
plerosque agitare militesque ignoratione discriminum propositaeque
spei blandimentis delusos ad discrimina adducere; de pace autem
agitantes legatos ea, quae etcum universa Graecia communicanda sit
etjurisjurandi religione sancienda et literarum monumentis conse-
cranda stelae publice fixae insculpendarum‚ nego decere, ut com-
mittant, ut acta sua occulta sint aut ut callidis strophis vos circum-
veniant,imo vero laudem eos mereri magis quam notam, si, potestate
a vobis data pro arbitratu suo decernendi atque paciscendi, nil usi
summam consiliorum ad vos retulerint. Oportet itaque consilia
quidem capere quam fieri potest tutissima, quae autem semel depecti

