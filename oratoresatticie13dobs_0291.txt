LYSIAE

‘DE BONIS ARISTOPHANIS

AD AERARIUM
ORATIO.

 

1. ΜΔΕ-,ΝΛΜ mihi sollicitudinem creat metumque hoc certamen,
judices, reputanti mecum, si causam parum apte periteque dixisse
videar, non me solum, sed patrem quoque in opinionem improbitatis
atque fraudis datae esse incursurum, bonaque me omnia amissurum.
Quanquam igitur ad ejusmodi causas in foro agendum a natura
factus sum parum idoneus, necesse tamen est mihique patrique me
succurrere prout potero. Inimicorum quidem et copias adversus
me comparatas instructasque videtis et ardorem, ut nil opus sit hac
de re pluribus dicere: ego autem quam sim a dicendi facultate et
ab usu fori desertus, omnes norunt qui me norunt. Quocirca rem
vos aequam et indultu facilem rogabo, ut animis non minus aequis
sedatisque nos quoque reos audiatis, atque accusatores audistis.
Defensorem enim etiamsi vos aequi audiatis, necesse tamen est ini-
quiore loeo esse quam accusatorem: adversarii enim insidiis e
longinquo comparatis accusationem exorsi sunt, periculi nihil sibi
creantem3 nobis autem certamen est decertandum, formidinis
plenum invidiaeque e calumniis contrahendae. Decet ergo vos erga
defensores animo etiam propensiore esse, in tanta et accusatorum
et testium immanitate discriminumque utrinque exsistentium dis-
paritate. Neminem enim esse vestrum omnium arbitror quem
fugiat, fuisse hac in civitate permultos, quos nil puderet insontes
tanta criminum aperte ementitorum atrocitate onerare, ut statim
ipso in judicio agniti atque mendaciorum perspicuorum convicti
cum odio bonorum omnium discederent: testes quoque falsi saepe
numero, cum innocentes per nefas pessumdedissent, deprehensi
atque condemnati sunt, sed sero, jam prostratis atque haustis iis
quos testimonii sui venalis mendacio perculissent, cum facta res
infecta fieri jam non amplius posset. Quotidie igitur evenientibus
hujusmodi fraudibus atque erroribus, decet vos, judices, oratione
accusatorum citius non fidere, quam nos quoque causam pro nobis
dicentes audieritis. Audio enim, id quod vestrum quoque ple-
rosque nosse arbitror, contractam e calumniis invidiam rem esse
rerum omnium acerbissimam atque dirissimam. Sed hoc inprimis

