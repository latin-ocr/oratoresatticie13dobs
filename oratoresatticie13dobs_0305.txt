PRO POLYSTRATO. 293

notis illis artibus quibus accusatores placantur : at ut, qui tota vita
probitatem atque honestatem vobis approbassent, hi repente mali
et scelerosi fiant, invisum atque inauditum est portentum. Quod
num probabimus? num in usum admittemus 2

3. Dc patre porro accusatores, cum alia multa tum hoc quoque
jactarunt mendacium, Phrynichum ei cognatum fuisse. Atqui,
quicunque volet, vel mea manante aqua testator, Phrynichum san
guinis necessitudine cum patre conjunctum fuisse; et ego eum falsi
dicti testimonii reum peragam. Et mentitos id illos esse, multa
arguunt: neque enirn patri communis cum Phrynicho disciplina
puerilis fuit neque morum similitudo neque vitae genus idem neque
officiorum necessitudo. Pater in urbe liberalibus artibus a magi- .
stris publicis puer est imbutus: Phrynicho autem ludum frequen-
tare nrm licuit, sed paupertate constrictus rure pueritiam inter
armenta et pecora exegit. Adolescentes facti locum inter se per-
mutarunt, pater rus concessit, rei familiari curandae operam datu-
rus; Phrynichus autem in urbem se contulit, quaestum e calumniis
facturus. Adeo nihil conveniebat in eorum moribus. . Etiam
Phrynicho si quando mulcta esset aerario pendenda, pater ei nihil
unquam eontulit: atqui, si alias, in ejusmodi temporibus inprimis
amici qui sunt animum declarant. Municipalis autem patris quod
Phrynichus fuerit, id vero nocere patri nullo pacto debet; aut vos
quoque in noxa eritis, cives Phrynichi qui sitis.

4. Civilitas autem quo alio declaretur luculentiore modo, quam
pater fecit tum quum visum vobis esset quinque millibus rempu-
blicam credere? delectus enim indici conficiendo nominum eorum
qui digni cooptatione in hunc numerum viderentur, pro quinque
millibus novem scripsit nominum millia3 quo utrosque sibi obli-
garet, tam eos qui illo in indice scribi vellent quam qui nollent,
illos scribendo, hos rursus expungendo. Atqui non hi civilem tollunt
libertatem, qui cives creant quamplurimos, sed isti qui civium
numerum minuunt. Pater porro, cum etjurare et indicem scribere
recusaret, ab illis coaetus est terrore muletarum quas ei irrogabant:
dixit ergo pater quidem jusjurandum per virn expressum, et venit
quoque in curiam, sed solummodo per octiduumj quo peracto in
Eretriam abiit, ubi militia functus est non instrenua neque ingloria
in pugnis navalibus3 saucius inde huc rediit, rerum facie jam
mutata. Ita se pater cum gessisset, collegioque Quadringentorum
non nisi per octiduum interfuisset totoque illo ternpore ad dicendam
sententiam os non aperuisset, mulcta tamen ei dicta est tam enor-
mis pecuniaria: qui autem et inimicis vestris consilia infesta vobis
atque exitiosa subjecerunt et eorum collegio ab initio inde usque
ad finem interfuerunt, eorum multi absoluti sunt. Id quod, non
invidens illis dico, sed sortem nostram miserans, o quam illam ini·-

