CONTRA PANCLEONEM. 311

condictamque in foro praesentiam illa sponsio superiori die acceptata
fuerat: muliercula solummodo quaedam aderat, aiens eum servum
esse suum, super eoque cum Nicomede contendens atque negans
se N icomedi‘concessuram Pancleonem in servitutem agenti. Lon-
gum sit tum dicta enarrare: verum, tametsi et Nicomedes eum
vellet missum facere et mulier item, si quis alius eum aut in liberta-
tem assereret aut servum suum esse contenderet, eo tamen violentiae
atque furoris procedebant ut abirent cum homine vi extorto atque
abrepto. Vobis itaque, judices, quo constet vera esse quae dico,
scilicet, et pridie fidejussores de ipsoque homine sistendo et de
fratre libertatis vindice producendo cavisse, et tum die postero
advocatos ejus vi manuque foro et manibus litigantium eum eripu-

isse et secum abduxisse, harum rerum testes vobis dabo. Tu
autem inhibe aquarn.

TESTES.

Perspectu jam facile est, Pancleonem ipsimet sibi videri non modo
non Plataeensem‚ sed ne ingenuum quidem. Qui enirn eo, quod
passus est se vi manuque foro et arbitrio judicum extorqueri, ami-
cos in discrimen causae de violentia illata dicendae conjicere maluit,
quam via Juris aequi in libertatem vindicatus ab iis poenas repetere
qui se in servitutem actum issent, difficile arbitratu non est, eum
servilis suae sibi conditionis probe conscium fuisse, eoque metuisse
fidejussoribus datis periculum judicii de ingenuitate adire.

5. Ex his ferme vos omnes intellexisse, judices, arbitror, multum
abesse ut Pancleo Plataeensis sit: verum, ut ipse semet optime
norat, ita desperavit quoque unquam futurum ut vobis persuaderet,
ut Plataeensem esse suspicaremini3 id quod aperte institutis suis
prodidit. Aristodicus enim hic, quem inter testes meos coram cer-
nitis, judices, hunc eundern Pancleonem actione apud polemarchum
aliquando persecutus est. In ἀντωμοσίᾳ hujus causae juratus con-
firmabat Pancleo se Plataeensem esse eoque se necessitate coram
polemarcho standi nulla teneri; testis autern ab Aristodico contra
eum productus juratus negabat eum Plataeensem esse; huic testi
Aristodici denuntiabat quidem Pancleo falsi dicti testimonii actio-
nem, verum actionem illam exsecutus non est, sed aequo animo tulit
se ab Aristodico reum peractum mulctae condemnari. Cui muletae
luendae dictam diem exire passus aere non depenso, superdiarius
factus est; et Aristodico propterea supellectilem ejus domesticam
diripere parante, tandem cum eo conditionibus quas impetrare potuit
commodissimis decidit, et sic mulctam solvit, impetrata ab actore

qualicunque remissione. Vera haec esse testes confirmabunt a me
exhibendi. Inhibe tu aquam.

