DE MYSTERHS. 85

hos mendacii convincere, qui commiserint, ut in momentis accu-
sationis longe gravissimis atque teterrimis tam perspicui mendacii
arguerentur.

5. Hoc igitur modo quatuor factae sunt de sacris profanatis
indicationes hae, quas dixi: secundum quarum unamquamque
qui in exsilium ierunt, eorum vobis recitavi nomina, et testes
testati sunt. Ego vero, quo fidem vobis creem tanto certiorem,
praeter ista hoc adhuc faciam. Eorum, qui per causam horum
sacrorum profanatorum in exsilium ierunt, alii decesserunt exsules,
alii vero domum redierunt et in urbe versantur et a me invitati
hoc in judicio‘praesto mihi sunt. Horum igitur unicuique potesta-
tem facio, currente aqua mea, mendacii ut me coarguant, docendo,
aut ipsorum aliquem propter me in exsilium migrasse propterea
quod a me suum nomen fuisset indicatum, aut non per illas quas
modo dixi indicationes factum esse ut eorum quique in exsilium
irent. His in rebus si qui me mendacii coarguent, statuite de me
quicquid vobis allubebit3 et conticesco, et hoc decedo de suggestu,
quicunque huc ascendere volet.

6. Age, videamus jam, viri, post istaec quid evenerit? Secundum
indicationes videlicet orta est de praemiis earum contentio -—-— nam
e Cleonymi decreto mille drachmae solummodo, e Pisandri autem
decies mille constitutae erant in praemium —, super hoc itaque prae-
mio inter se contendebant ipsique judices, et Pythonicus, ideo sibi
praemium arrogans quod primus rem ad concionem retulisset eique
aperuisset, et tandem Androcles qui praemium hoc senatui deberi
contendebat. Placuit itaque populo, ut senatorum illi, qui sacris
Eleusiniis essent initiati, in dicasterio Thesmothetarum indices exa-
minarent super ipsorum indicationibus, quemque super sua, eoque
facto causam praemiorum dandorum ipsi arbitrio suo disceptarent:
sic hi senatores primum et praecipuum praemium Andromacho,
secundum autem Teucro adjudicarunt, et ille quidem decies mille

drachmas tulit, hic autem mille solummodo. Cita tu mihi horum
testes.

TESTES.

7. Jam de crimine sacrorum profanatorum, cujus criminis ergo
actio haec, in jure forensi ἔνδειξις dicta, in me intenta est, et de

quo vos qui estis initiati cognitum atque disceptatum hue conve-
nistis, planum vobis testatumque feci, me neque ipsum deos impie-

tate violasse neque alios de commissa erga deos impietate ultro
accusasse neque interrogatum esse fassum de me aut de quoquam
alio impietatis reo, denique penes me culpam esse nullam ad sacra
dearum pertinentem neque majorem neque minorem. Atque hoc
a me vobis persuaderi summi facio: exsultabat quidem hoc in loco

