CONTRA THEOMNESTUM Ι. 211

rumor in urbem non emanavit. Recordamini hoc quoque, judices,
vos in Theomnestum donum contulisse tantum et tam praeclarum,
ut, quum illo eum ornaretis, facile non esset civium omnium unns,
quin Dionysium miseraretur tam gravi clade perculsum, videns eum,
qui virum fortissimum in discriminibus se exhibuisset‚e judicio vestro
damnatum his curn verbis discedentem: perquam sinistris avibus
illam nos expeditionem inisse, qua cum multi nostrorum cecidissent,
tum, qui servassent arma, ab his qui abjecissent, per falsi dicti te-
stimoniicalumniam, damnarentur: satius sibi futurum fuisse in acie
dimicanti occumbere, quam salvo domum reverso in sortem incur-
rere tam luctuosam. Nolite itaque committere, judices, ut Theo-
mnasti, quae audit probra, ea probra merita audientis, ulla ducamini
commiseratione, eive connivemus, per insolentiam et superbiam
‘intolerabilem in alios probris infandis grassanti, et concionanti id
quod homini abjectione scuti infamato perleges nonlicet. Ecquod
enim aliud mihi accidat infortunium acerbius, quam sitam turpis
criminatio inulto mihi perferenda sit, super ejusmodi patre, qui
eximiis virtutibus meamque pietatem proborumque omnium reveren-
· tiam sibi devinxisset? Saepius ille strategi munere functus, multis
obitis una vobiscum pro patria periculis, ab hostibus nunquam
captus, a civibus nunquam male redditae rationis damnatus, annum
aetatis agens a sexagesimo septimum, propter benevolentiam qua
erga vestram plebem ferebatur, et propter studium quo exarserat
civilia vestra jura tuendi, a crudelissimis tyrannis peremptus est.
Jamne tandem videor vobis, judices, merita in eum iracundia exar-
sisse, qui me per nefas criminatus sit in ejusmodi patris jugulum
impiam sicam demisisse? Jamne videor vobis, jure merito consur—
rexisse ad abluendam a patris memoria tam foedam maculam, qua
ipsius quoque nomen una cum meo respersum fuit? Ecquid enim
aliud illi poterat acerbius accidere quam hoc, ut, cum reapse ab
inimicis esset peremptus, a liberorum suorum ferro concidisse di-
ceretur? Cujus patris monumenta virtutis adhucdum juxta vestra,
cives, dedicata conspiciuntur: scuta autem, et ab hoc ipso Theo-
rrinesto et ab ejus patre abjecta, ignaviam eorum imbellemque animum
adhucdum testatum faciunt, in fanis hostiurn suspensa3 tam co-
gnata ipsis et stirpitus insita labes est timiditas et bellicarum artium
abhorrentia. Atqui, quo proceriora atque vastiora ipsis sunt cor-
pora, quo robustiores lacerti, quo os juventa florentius‚'hoc seve-
riore digni sunt vestra, judiceS, animadversione: constat enim, in
Isto carnium vigore atque luxurie, animos ipsis esse intermortuos.
7. Sed habebit, id quod audio, receptum ad hanc excusationem,
ut aiat, ista probra se per iracundiam in me jactasse, qui testimonium
cum Dionysio idem in se dixissem. Ego vero vos contra merni—
nisse velim, judices, iracundiae nullam esse datam a legislatore ve·-

