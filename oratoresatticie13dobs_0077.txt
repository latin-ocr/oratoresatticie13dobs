SUPER CHOREUTA. Ἰ . 65

vestram, etiam conscientiae vestrae pax agitur: haec enim causa non
plus quarn semel agitur ; in qua dijudicanda commissus error aequo
et vero praevalet, Quem enim vos homicidii condemnaveritis, tametsi
non sit, necesse tamen est eum homicidam esse3 tametsi manus ei
sint a cruore intactae, facere tamen non possit, ut imperia sententiae
in se· dictae legisque detrectet, sed abstinebit se necessario a solo
patrima fanis deorum sacrisque et sacrificiis, a foro, a ludis, quae
omn-ia hominibus solent esse carissima atque antiquissima. Tanta
'legis est et severitas et reverentia, ut tametsi tu mancipem tuum
occideris,cui nullus sit sanguinis ultor, tu tamen ritusque vetusti
et divini numinis verecundia, lustralibus sacris te expiandum
cures, iisque locis abstineas quorum frequentatione tibi lex inter-
dicit. Felicitatis humanae pars potissima in spe suspensa est: sed
hanc ipsam spem, unicam paene vitae humanae anchoram, ipse sibi
amputatis, qui religiones deorum temerat. Neque est unus omnium,
quit, eo quod sibi sceleris hujus commissi non sit conscius, repugnare
audeat sententiae judicum de se latae, qua homicidii condemnatus
sit; sed necesse est illi servire sententiae, quamvis vero repugnet:
et ipsum verum, necesse est, ut obmutescat falsique se incusari
patiatur, praesertim si desit, qui jus vindicet reumque asserat. Qua
de causa et legum capitalium diligentissimae cautiones et reliquae
caerimoniae in hujusmodi causis sancitae, ut e. c. sacramenta utrinque
dicenda et extorum prosectiones et denuntiationes de locis vetitis
et reliqua, peculiari quadam et insigni nota exsplendescunt‚ qua ab
actionibus aliarum causarum dignoscantur; res nempe ipsas, de
quibus hic agitur, recto judicio disceptari, quam plurimum refert:
idenim si fiat, ultione satisfit manibus per nefas perempti ; sin autem
iniqua sententia homo insons percellatur, non is error modo est, sed
etiam numinis divini legumque humanarum violatio. Neque perinde
est accusatorem perperam accusare, atque vos judices perperam
judicare. Accusatio enim illius in se vim exitus nullam habet, at
in vestra sententia illa inest efficacia: quicquid vos secius decre·
veritis, id quo referatis, nil habetis, quo culpam purgetis.

2. Ego vero, viri, de defensione nou idem sentio, quod accusa-
tores de accusatione sentiunt. Nam hicum se accusare aiant pietatis
et aequitatis ergo, totam tamen accusationem eo compararunt, quo
mecalumniis exosum vobis reddant, et vos circumveniant3 quae fraus
est, fraudum omnium, quas humana mens comminiscatur‚ teterrima.
Non hoc agunt, ut planum faciant me scelus admisisse, eoque facto,
ut poenas dem meritas; sed istud, ut, tametsi insons, ipsorum ob-'
rutus calumniis, fortunis exutus omnibus, in exsilium agar. Ego
vero aequum censeo causam banc sic agitari, ut ante omnia rem
gestam ex ordine exponam, et criminis ipsius, cujus insimulor,
rationem reddam: deinde, si vos audire juverit, etiam reliquas

κ

