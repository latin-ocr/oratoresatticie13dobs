TETRALOGIA ΙΙ. 27

vit, quo fidens hic me reum agit. J us quid edicit? Neque per fas,
neque per nefas, h. e. nullo pacto, nullo praetextu, quocunque tan-
dem, quemquam occidi. Atqui filius meus hac lege non tenetur;
prorsus enim nou occidit, neque volenter, neque praeter voluntatem ;
error enim perempti filium meum ipsius adeo involuntariae caedis
crimine absolvit; et accusator ipse negat eum caedem voluntariam
commisisse; absolutus itaque adolescens utriusque caedis crimine,
lege illa non tenetur. Planum sic feci, et e rei gestae veritate, et e
legis formula illius cujus obtentu rei nunc agimur, culpa nos omni
vacare, ideoque poenam esse nullam meritos. Sed et reliquae nostrae
vitae rationes moresque tantam poenarum acerbitatem a nobis procul
arcent, quantam hic accusator nobis irrogatum it3 atrox enim filio
, meo injungatur injuria deorumque vindicta digna, si cogatur alieni
erroris poenas luere; ego vero, tametsi, non magis quidem, quam
filius, sed solummodo pariter atque ille, culpa vaco, in calamitates
multo acerbiores incidam, quam ille: nam ille quidem, si fatale
suerit, cita morte aufferetur; ego vero, quod reliquum mihi vitae
tempus est, id haud vitale exigam3 orbus enim, filio carens, vivus
adhuc, potero haud secus, atque fatis defuncti, pro sepulto haberi.
Penes vos itaque et hujus infantis calamitas culpa vacans, et mise-
rabilitas sortis, quae me miserum senem, ut repente oppressit, ita
minatur moerore molestiisque confectura, tantum valeto vestramque
commiserationem tam valide commoveto, ut caveatis condemnationis
vestrae severitate nos extrema mergere infelicitate, ut potius absolu-
tionis sanctitate religionis erga deos justitiaeque famam tueamini.
Nil est quod vereamini, ne nos absolvendo sanguis perempti inultus
maneat: ultor.ei suus jam obtigit: fert lapsus sui poenas is, qui
lapsus est: nos eas cum illo una perferre, haud convenit; ita
meriti non sumus. Reverentes itaque laedere θος, qui hoc in negotio
neque divina neque humana jura ulla ex parte laeserunt, absolvite
nos, id quod vos facere ambo illa jura flagitant: miserrimum par
hominum, patremque filiumque, calamitatibus ante tempus acce-
leratis ne demergite.

3. ACCUSATIO POSTERIOR EJUSDEM CAEDIS.

VIDETUR hic reus mihi, non jam oratione solummodo, sed ipsa
quoque re, atque re magis etiam quam verbis, declarare, eam esse
necessitatis vim, ut, ubi inciderit, neminem non cogat praeterque
ingenium et praeter morem nihil non et loqui et agere. Omnium enim
minime profecto hic reus in tota superiore vita cum fuisset impudens
vel audax, nunc a calamitate sua percitus ea prolocutus est, quae
ego equidem nunquam sperassem esse prolocuturum. Nae ego stultus

