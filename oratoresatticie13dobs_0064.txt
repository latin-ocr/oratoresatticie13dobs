‚52 AN'l'lPHONTlS

vobis ipsi arrogastis. Atqui ne illi quidem servi, qui heros pereme-
rint et ‘m flagrante delicto deprehensi fuerint, ne sic quidem a jugu-
latorum necessariis occiduntur, sed traduntur legitimo magistratui,
quo secundum leges nostras patrias puniantur. Tantum deferimus
servis, ut sinamus eos adversus ingenuos testari: hero si cui
servus interemptus ab ingenuo fuerit, licet illi hero hunc ingenuum
de illo homicidio in jus vocare, si facere velit, et tum sententiaju-
dicum pari severitate in homicidam servi, atque in homicidam inge-
nui‚animadvertit; quocirca par fuerat etiam hoc de servo judices
cognoscere, non autem VOS, causa indicta inauditaque, morte eum
mulctare. Multo majori ergo jure ego vos homicidii reos agam,
quam nunc injuste vos me reum agitis.

8. Sed ex ipsis quoque amborum tormentis subjectorum praedica-
tionibus velim vos, judices, aequa aestimatione Justum et consenta-
neum colligere. Alter eorum, servus puta,duas edidit praedicationes
inter se repugnantes, modo aiens me facinus patrasse, modo negans:
ingenuus autem, eidem tormento subjectus, nihil me laedens edidit.
Quid ita? primum, non poterant hunc, perinde atque servum, pro·
ponenda spe libertatis illicere: turn animus ei erat quam servo ere-
ctior, ut veritatem tueri etiam cum capitis sui discrimine haud recu-
saret, etiamsi necesse sibi esset eo in discrimine occumbere ; nam e
re sua quid magis esset, utique hic quoque non minus quam servus
intelligebat, futurum scilicet, ut hi a torquendo se desisterent, si ea
praedicaret quae illis auditu grata et accepta essent. Utri jam horum
par est vos fidem habere? illine qui constanter usque ad extremum
eadem in praedicatione perseveravit, an huic qui alternis affirmavit
idem atque infitiatus est? Atqui si quis, nulla vi tormentorum
cogente, sed ultro, eadem de causa constanter eadem praedicet, istius
praedicatio multo majorem invenire solet fidem, quarn alterius vacil-
lantis alternisque a se dicta destruentis. At esto tamen utriusque
auctoritatis par pondus: sumus ergo nos pares ratione testimonio-
rum: servus modo pro me praedicavit, modo idem contra me: rur·
sus ex ambobus tortis alter affirmavit me facinus patrasse, alter con-
stanter infitiatus est. vinco tamen vel sic quoque iu ista ponderum
aequalitate : momenta enim testimoniorum ubi sunt utramque in par-
tem aequalia, reum obtinet semper vincere, cadere causa accusa-
torem; paritate quoque calculorum judices magis reum, quam ac-
cusatorem, adjuvant.

9. Exposui vobis, judiceS‚ torturae rationes, qua fidentes hi
aiunt, probe se nosse certosque esse, Herodem a me sublatum
esse. Ego vero si quid tale unquam patrassem ejusque mihi
conscius fuissem, studuissem hoc par hominum de medio tol·
lere, sive mecum ad AEnum abducendo sive in Epirum trajiciendo.
non autem metuendos mihi reliquissem indices homines facinoris

