310 LYSlAE

TESTES.

3. Tenetis jam causas, judices, quibus ego motus eum in foro
Polemarchi in jus vocavi: illo autem, opponenda exceptione fori
haud competentis, hoc judicium eludente, coepi multo etiam quam
ante acrius in veri fontem inquirere, cavendum mihi τεῖος, ne
cuiquam arrogantia et protervia elatus contumeliosa calumnia
hominem insontem vexare magis quam ab inimico poenas injuria-
rum mihi debitas repetere viderer3 omnium itaque primum Eu·
thycritum, quern Plataeensium noram vetustissimum, suspicatus eum
rem optime tenere, interrogabam, num quem nosset Hipparmodori
filium Pancleonem Plataeensem? bene quidem, aiebat Euthycritus‚
Hipparmodorum, filium autem ejus neque Pancleonem nosse neque
alio quocunque nomine appellatum. Accepto hoc responso, perge-
bam alios quoque quos esse Plataeenses noram interrogare. Verum
omnes, negantes se nomen hoc nosse, ablegabant me, si vellem
quam expeditissime atque exploratissime certior hujus rei fieri, ad
forum illud ubi recens caseus vaenit: illuc enim mensis cujusque
Calendis Plataeenses omnes convenire. Servata die, Plataeenses ibi
congressos interrogavi, num quem nossent civem suum Pancleonem.
Reliquis tum omnibus infitiantibus, tandem tamen unus eorum
aliquis mihi confirmabat, civem quidem se nullum nosse sic dictum,
at esse sibi servum fugitivum hoc nomine: addebat dictis aetatem
et staturam hominis artemque quarn factitaret. Haec vera esse
quo certi sitis, Euthycritumque quem primum percontatus sum, e't
reliquorum Plataeensium ad quoscunque adii, et illum ipsum Nico-
medem qui se dominum Pancleonis tulit, testes exhibebo. lnhibe
tu aquam.

TESTES.

4. Diebus haud multis post videns ego Pancleonem hunc ab hoc
ipso Nicomede,qui modo testatus est se dominum ejus esse, in ser-
vitutem redigi, volens cognoscere quid rei esset, accessi. Longam
et acrem post rixam, erant qui affirmarent Pancleoni fratrem esse,
qui eum in libertatem esset vindicaturus: super hoc praestito vadi-
monio hominem quandocunque postuletur exhibitum iri, discessum
estin forum. Postero die ego quoque in soro aderam cum testi-
bus, cum protestationis ergo qua Pancleon actionem in se meam
amolitum ierat, tum actionis qua Nicomedes eum in servitutem
redactum ibat, quo cognoscerem qui causae hujus esset futurus
eventus, et quisnam eum esset in libertatem vindicaturus et quibus
argumentis. Verum neque praeteusus ille frater aderat, neque
fidejussorum quisquam qui pro eo caverant et quorum ob speratam

