LYSIAE

ADVERSUS FAMILIARES OBTRECTATIONIS

ACCUSATIO.

*—

1. Opportunum mihi videor tempus nunc esse nactus iis de rebus
disserendi, de quibus animi mei sensus jam dudum gestio expro-
mere: absentibus enim iis quos incuso, adsunt coram quibus queri
juvat de auctoribus injuriae. Quanquam multo mihi major est ad
praesentes contentio [h. e. magis mea refert, et in hoc acrius con-
tendo, ut coronae causam meam approbem, quam absentibus]: nam
‘istos quidem absentes pensi non facturos autumo, si familiaribus
parum familiares videantur-nam si unquam studuissent amicis pla-
cere fidemque iis atque voluntatem suam ut par erat approbare,
nunquam commisissent, ut me laederent—‚ his autem eam de me
injicere velim existimationem, ut, cum nulla istos injuria mea provee
cassem, ab istis ultro lacessitus injuriis fuisse videar. Est enim-
vero acerbum quidem,facere te non posse quominus his de rebus
verba faeias; rursus tamen reprimi lingua recusat neque licet tacere,
qui contra quam sperassem indignis modis acceptus sim, et iniquos
reperiam eos qui amici visi fuissent.

2. Primum itaque, ne quis vestrum, peccata sua tuendi atque
dissimulandi studio, praetextus iis obtendat, prodire eum velim atque
nominatim edere, quis vestrum a me unquam aut probris infamatus
aut malo quopiam affectus fuerit, aut quis, opem meam cum implo-
rasset, a me repulsam tulerit, quamvis penes me esset ei gratificari.
Ecquid ergo vos tanta me verborumque factorumque atrocitate con-
tenditis insectari, ad eosque adeo me diffamare, quos ipsimet vos
ad me criminari studuistis? quamquam [ista vestra in me conjecta
probra qui mihi retulit] ita modestus erat, ut magis in hoc laboraret,
ut dignitatis meae studiosus esse videretur, quam ut malignos alio-
rum de me sermones referret. Quae autem ille ad me, haud com-
mittam, ut ego eadem omnia ad vos referam : nam et graviter aures
meas primum audita sauciabant. Et ridiculus videar, querens de
vobis istaec dicteria in me spargentibus: eadem enim de me praedi-
cando, quae vos praedicastis, culpa vos absolverem. Quae autem

