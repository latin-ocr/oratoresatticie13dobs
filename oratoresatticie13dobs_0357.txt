CONTRA NICOMACHUM. 345

morem sederet is senatus in quo Satyrus et Chremon plurimum
valebant, Strombichides autem et Calliades aliique multi viri fortes
atque boni perierunt.

4. Mentionem hujus loci fecissem nullam, nisi intelligerem, Nico-
machum hac excusatione, injusta quidem illa atque ementita, conari
severitatem vestri judicii subterfugere, quod plebis sit studiosus.
Cujus suae erga vos voluntatis argumento utetur hoc, quod exsilium
vobiscum participarit. Ego vero haud paucos demonstrare atque
nominatim edere possim, qui, quamvis operam tyrannis ad everten-
dam remp. navassent, nihilominus tamen ab ipsis alii morte affecti,
alii in exsilium aeti fuerunt, a dominationis certe consortio exclusi3
quapropter haud convenit exsilii tolerationem ei prodesse, sed vos
potius decet nullam ejus habere rationem neque ejus respectu pec-
catis Nicomachi ignoscere : nam ipse quoque in partem culpae venit,
et per ipsum pro parte ipsius virili factum est ut vobis esset in ex-
silium migrandum ; ut autem ipsi domum redire liceret, hoc plebis
vestrae contentioni debet. Praeterea stultum et turpe sit, vos quidem
gratiam ei habere rei quae ipso invito et nolente evenit [reditus in
patriam], ipsum vero poenas dare nullas criminum ab ipso volente
in vos commissorum.

5. Audio praeterea Nicomachum haec crepare, me impium esse
qui religiones sacrorum tollam. Ego vero hac de re sic statuo.
Leges super descriptione si tulissem, liceret quodammodo Nicoma-
cho istajactare: jam vero postulo eum legibus communibus et dudum
fixis morem gerere. Miror enimvero ei, aienti me impium esse,
qui tamen censeam sacra a kyrbibus atque stelis imperata fieri
secundum pacta literarum monumentis consignata, in mentem non
venisse totam hoc pacto civitatem a se accusari: vos enim haec
eadem decretis vestris sanxistis, quae ego restaurari suasi. Porro
si res, quarum ego factus sum auctor, tibi graves atque indignae
videntur, quanto gravius atque scelestius illorum videbitur facinus,
qui sacra fecerunt solummodo e praescripto kyrbium'. Atqui de
pietate,judices‚ non a Nicomacho vos discere quae conveniant decet,
sed e factis judicare. Majores nempe vestri, tametsi sacra nulla
faciebant alia quam a kyrbibus praescripta, civitatem tamen hanc
vobis tradiderunt Graecarum omnium amplissimam atque fortunati&
simam t quare convenit, vos eadem sacra, easdem caerimonias, tueri,
si nullam aliam ob causam, saltim ob felicitatem fortunae quae illo-
rum sacrorum exercitationem consecuta est. Ecqui alius esse quis
possit religiosior atque pietatis erga deos observantior quam ego
sum, qui censeam sacra esse facienda primum e ritu patrio, deinde
ea quae civitati prosunt omnium maxime, tum quae populus scivit,
denique in quae faciendis sumptibus vectigalia publica sufficiunt?
Tu autem contra fecisti, Nicomache ε nam in descriptione sacrorum

2 Y

