CONTRA ERATOSTHENEM. *22³5

insontium pro sontibus ad eum deferrentur, indices illos non vera
crimina sed conficta et ementita indicare, ad pestem viris probis et
honestis consciscendam. Batrachum et AEschylidem aliosque similes
delatores non ea indicare quae ipsi per se pro certis cognossent atque
comperissent, sed commenta quae subornati jussique a TrigintaviriS
essent ad senatum renunciare. ‘Sed aiet Eratosthenes‚victum se a
multitudine et immanitate sceleratorum, tacuisse et sorti vestrae in-
gemuisse. Ego vero tuam erga plebem benevolentiam e silentio
tuo qui colligam? eane nota est, qua civis patriae bona fide deditus
ab ejus hoste dignoscatur? Apage: non silentio, sed fiducia liber-
tatis publicae oratione tuendae geritur resp.; cui si qui tum male
vellent, hi ideo nihilo pejore loco erant, quod tacerent, quam si qui
oratione senatum ad caedes et proscriptiones civium accenderent:
nam cum essent qui silerent, tum erant contra alii haud pauciores,
qui et verbis suaderent et factis patrarent tam dira et horrenda, ut
alia vulnera luctuosiora imponi reip. nulla potuerint. Benevolentiam
autem erga vos suam qui nuncjactant‚ qua vos tum prosecuti esse
videri volunt, ut vult Eratosthenes, eccur hi eam tum non prodide-
runt, alias salutaria consilia subjiciendo, alias ruentes in scelerarde-
hortando?

10. Forte dicet (et nescio hercle, an haec ejus excusatio haud
paucis satisfactura sit) refragari tyrannis se reformidasse. Ego vero,
si nondum satis Eratosthenem involucris assimulationum et menda*-
ciorum evolvi, quibus animum vobis infestum et consceleratum ab-
scondere laborat, hic tandem eum plane denudabo, ut nemo sit futu-
rus, qui non liquido cernat consilia et coepta tyrannorum omnia
Eratostheni placuisse, tametsi ea inter illos auctoritate polleret, ut,
si voluisset ab illis dissentire, nil ei fuisset, cur ab illis sibi male
metueret. Audistis, judices, qua contentione Eratosthenes, quo
ardore causam Theramenis egerit, hominis sibi amici: atqui studium
hoc excusandi et tuendi, non pro Theramene homine vobis pestifero,
sed pro salute vestra, proferre et exercere debebat. Verum enim
vero Eratosthenes, reipublicae bellum indixerat: inimicos vestros
amicos sibi fidosque habebat adjutores: quod ego utrumque ubi
multis magnisque documentis demonstratum dedero, tum hoc quoqne
docebo, tyrannos inter seldissidentes‚ non vestri causa, sed sui, dis-
sedisse, factionesque eorum non hoc certasse, quo vobis bene esset,
sed utri soli in republica dominarentur. Salus enim civium per
nefas oppressorum si curae cordique unquam his fuit, et haec si causa
Therameni aliisque ei addictis fuit a tyrannis secedendi,eccubi erat
viro magistratum gerenti locus nobilior benevolentiam ergo cives
miseros declarandi, quam quo tempore Thrasybulus Phylen oceu-
pabat? Verum Eratosthenes, ut apud Phylen conglobatis opem aut
afferret aut reciperet solummodo afferendam, tantum abest, ut po—

2 G

