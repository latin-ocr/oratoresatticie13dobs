264 LYSIAE

Alcibiade sic contendunt, tum temporis, quum in castris adhuc age-
remus, nondum corruptos neque in favorem ejus conciliatos fuisse.
Vera enim ea si essent quae nunc illi jactant, oportebat eos tum sta-
tim ad tribunal suurn citatum Pamphilum objurgare, quod Alcibiadis
equo adempto remp. equite fraudaret: oportebat item, eosdem stra· -
tegos Phylarcho, seu praefecto turmoe ejus, cui Alcibiades se inge-
stum ibat, mulctam pecuniariam irrogare, qui illa e turma Alcibiadem
extrusisset eoque pacto suam [strategorum] minuisset auctoritatem,
imperiumque debilitasset atque irritum fecisset, quo Alcibiadi locum
in equitibus ipsi assignassent: oportebat denique, strategos taxiar-
cho, seu centurioni illius manipuli in quo Alcibiades adhuc pedes
meruisset, mandare ut nomen eJus ex albo illius manipuli expunge-
ret. Jam vero strategi nihil horum omnium neque fecerunt neque
-fieri curarunt, sed Alcibiadem passi sunt in castris oberrare probris
et sannis et convitiis omnium exagitatum et in equestris militiae ge—
nere vilissimo, in sagittariis equestribus, merere; postquam autem,
causa ad vestrum tribunal delata, res eo devenit ut nefarii facinoris
reo poenae sint dandae, gratificantes Alcibiadi strategi falsum perhi-
bent testimonium, a semet ipsis eum in equestri militia fuisse collo-
catum. Indigna enimvero, judiceS‚ atque nefanda res. Qui strategi,
quamvis ab universo populo delecti, penes quem solum jus et arbi—
trium est honorum deferendorum, tamen ausuri prius non sint im-
perium in vos militare capessere quarn in scrutinio legitime probati
fuissent, hos eosdem strategos nunc audere, arbitratu suo, nulla ejus
rei auctoritate instructos, patriae legibus invitis atque adversantibus,
Alcibiadi nova munia demandare locumque novum assignare. Qui
ferendum sit, judices, penes quos strategos non est quem velint ex
ordine equitum, quem in ordinem nemo cooptatur non probatus, in
ordinem scutatorum transferre, ubi scrutinio plane nil opus est, eos
strategos e scutatis, quorum nullus est probatus, quemquam in or· ’
dinem equestrem, ad quem sine censu nemo admittitur, tamen trans-
ferre censu ante non habito? Quod si strategi potestate militares
ordines pro lubitu perturbandi gauderent, conniveatis forsitan ipsis,
quanquam haud scio an nullo jure, si gaudentes hae potestate,
multis in equestrem ordinem transferri flagitantibus hanc gratiam
denegassent, uni Alcibiadi indulsissent. Jam vero ipsi negant sibi
potestatem esse munia militaria distribuendi. Oportet ergo vos re-
cordari, jusjurandum esse a vobis dictum, spondentibus sententiam
ex aequo et vero pronuntiandam, non prout hi vobis auctores facti
fuerint. Neminem rogantium atque supplicantium pluris convenit
a vobis fieri, quam vosmet ipsos et religionem jurisjurandi a vobis
dicti.

3. Quod si cui vestrum gravior aequo poena haec videbitur et lex
nimis rigida, meminisse oportet, vos nuuc sedere, ea de causa, cujus

