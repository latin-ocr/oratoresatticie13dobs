LYSIAE

DE ANTIQUA RElP. FORMA ATHENIS
NON IMMUTANDA '

ORATIO.

[AEmylio Porto Interprete.]

 

1. CUM putaremus praeteritas calamitates, Athenienses, satin
evidentia monumenta urbi esse, ne posteri nova instituta et· aliud
regimen peterent, tunc exorti sunt illi qui et mala passos et utrius-
que reip. fortunam expertos iisdem quibus antea decretis decipere
et circumvenire conantur. Idcirco non illos miror, sed vos qui haec
auditis, quod omnium estis maxime obliviosi et tam facile induci
vos in incommoda a talibus sinitis, qui casu ejusdem fortunae cum
his qui ex Piraeo redierunt fuere participes, animo vero illis qui in
urbe remanserunt adhaesere. Ad quid autem exsules reverti oportet,
si vos ipsos vestra sententia et decreto in servitutem redigatis?

2. Ego vero, Athenienses, qui neque genere a concionibus ex-
cludor neque bonis ulli inferior sum, quique mihi contradicentes
utrisque supero, hanc solum urbi salutem esse puto, si omnes
cives ad urbis gubernacula admoveantur; quoniam cum et muros,
naveS, pecunias, socios habuerimus, non solum id spectavimus, ut
Atheniensium baec essent propria, sed et Euboeensibus jus connubii
faceremus: nunc vero etiam ipsos cives perdemus? Nequaquam,
mihi credite; neque enim cum muris et haec ipsa nostra auferemus,
multos sc. pedestres copias et equestres et sagittarios, quos vos
retinentes sortiter et valide remp. administrabitis, inimicos magis
magisque profligabitis‚ et sociis vestris multo utiliores eritis : scitis
enim tempore oligarcbiae, nec eos qui terram possiderent urbem
inhabitasse, sed et plurimos eorum mortuos esse, multosque etiam
e civitate expulsos, quos populus reducens vobis quidem vestram
urbem dedit, ipse vero hanc attingere non est ausus. Quamobrem
si mihi obtemperetiS, neque benefactores, prout potestis, patria
exuens, nec verbis potius quam operibuS, nec futuris magis quam
praeteritis credetis. Praesertim cum eorum recordemini qui pro
oligarchia depugnant, qui verbis quidem populo adversantur, reipsa
vero vestris rebus inhiant; quas possidebunt, quando vos sociorum

praesidio destitutos invadent.

