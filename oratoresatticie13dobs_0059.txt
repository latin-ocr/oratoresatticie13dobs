DE CAEDE HERODIS. 47

caret. Verum neque apud Mitylenam neque usquam locorum
alias iu conspectum prodibat Herodes, licet sedulo requisitus÷ in-
terim coelum serenius renidens navigationem rursus aperiebat, et
reliqua quoque navigia omnia ex eodem portu in altum eveheban-

tur: quapropter ego quoque coeptum cursum prosequebar. Etiam
hac de re testes vos certiores reddent.

TESTES.

5. Haec sunt facta3 e quibus vos velim cogitando ea quae par est
elicere. Primum, antequam vela ventis daremus AEnum versus,
Herode e conspectu sublato, nemo mortalium me hujus rei incu-
sabat, quamquam hi [adversarii mei] jam tum de hoc evento cer-
tiores essent facti; narn si quisquam id mihi imputasset, ego e
portu non excessissem: verum, tum statim quidem veritas potior
erat mendacio et res gesta opprimebat ipsorum commentitiam mei
incusationem, me praesertim adhuc praesente et in locis illis ver-
sante ubi scelus commissum jactatur esse. Ut autem ego insula
excesseram, cum hi per otium inter sese fraudum suarum commenta
ad pestem meam comparassent, tum demum coeperunt me crimi-
nari; aientes, me saxum in caput Herodis impegisse, atque sic
exanimasse, atque id interra continente factum esse, cum probe
nossent, me pedem e navigio in terram continentem non extulisse.
Haec aientes, tamen modum indicare non habent, quo ego corpus,
a me, si illis ereditur, exanimatum, oculis hominum subduxissem.
Nam id quidem dubio utique vacat, caedem, si facta est, prope
portum factam esse: exscenderat nempe e navi non modo temu-
lentus, sed etiam noctu ; non potuisset itaque ipse sese rectum in
pedibus tenere stantem, utpote quem crapula praegravaret, nedum
ut longam viam ambularet: et si vel potuisset etiam mentemque
pedesque regere, tamen ecquo praetextu probabili quisquam, eum
potuisset ad iter longinquum illicere? nihilominus tamen, non so-
lum prope portum, sed etiam procul ab eo, circa quaesitus est vir
toto biduo, neque inventus: non modo inventus nemo est qui se
diceret eum oculis vidisse, sed ne sanguinis quidem effusi vestigium
ullum aliudve quodpiam indicium caedis usquam apparuit. Et ni-
hilominus tamen hic adversarius meus postulat me mendacio ejus
concedere, qui testes produxerim confirmantes, illa tota nocte me
nave non exscendisse : sin autem omnino nave exscendissem, nullus
profecto modus excogitari potest, quo ita abscondi potuisset ca-
daver, ut omnes fugeret, nisi si homo perquam procul a litore maris
in terram continentem processerit. [Atqui facere hoc temulentus,
et noctu non potuit: ergo contumulatus humo non suin] At undis
tamen mersus? Hoc illi quidem utique dictitant. At cujusnam
navigii ministerio [exanimatum in litore cadaver pervectum in altum

