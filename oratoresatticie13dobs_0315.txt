MUNERUM ACCEPTORUM APOLOGIA. 303

Porro, judices, —juvat enim hoc quoque commemorare —‚nunqua1n
pertaesus sum in vos sumptus facere; neque metus meum cor incessit
ne, quo plus in vos erogavero, hoc indigentiores sim meos necessa-
rios relicturus, sed istud mentem meam multo vehementius commo-
vit, sia vobis imperata minus prompte minusque libenter exsequerer:
neque miseratio me unquam cepit si vitae periculum in pugnis na-
valibus adeundum mihi esset, non lacrymavi tunc, non uxoris, non
liberorum subiit recordatio, neque grave et acerbum duxi‚si pro
patria occumbens liberos orbos patre destitutos essem relicturus, sed
illa me multo magis ussit sollicitudo, si quaerenda turpi modo salute
mihique ipsisque probra injungerem. Cujus meae erga vos volun-
tatis nunc praemium vos deposco, aequum censens, pro eo atque ego
erga vos fuerim animo, periculis caput pro salute vestra objiciens,
vos nune, in tuto cum sitis, mei meorumque liberorum salutem in
periculo versantem vobis ante alia omnia tuendam ducere; existi-
mantes, nobis quidem acerbum, vobis autem turpe fore, si ejusmodi
ob crimina debeamus infamiae notam suscipere, aut exuti fortunis in
magna rerum multarum indigentia circumcursitare mendicantes,
quae res futura sit vobisque indigna nostrisque de vobis meritis.
Neutiquam, neutiquam,judices‚ sed absolvendo nos facite potius,

ut imposterum quoque tales nos habeatis vlros, quales olim ha-
buistis.

