280 LYSIAE

grave accidit atque calamitosum, multis tecum simul eandem ob
criminationem in jus vocatis, te primo loco induci. Nam ple—
rumque qui postremi judicantur, hi absolvuntur: auditis enim eOS,
iracundia jam sedata atque satiata, auribus doceri volentibus.

2. Recordamini ergo Nicophemum Aristophanemque indicta
causa morte mulctatos esse, priusquam judices sortirentur eorum
causam cognituri, ut iis de criminibus interrogatis advocatus nemo
praesto esse posset ι ut enim comprehensi sunt, prorsus e conspectu
hominurn disparuere. Ne ossa quidem exstinctorum fuit qui
necessariis ad sepulturam redderet, sed peste jacent oppressi tam
dira ut, ne caetera commemorem, ipso adeo hoc tam vulgari atque
tarn necessario honore carendum ipsis esset. Verum, age, trans-
mittam istaec equidem nunc silentio, quibus deplorandis, re facta,
nihil profecero: at, quamvis horum fuerit sors miserabilis, multo
tamen miserabilior mihi videtur esse sors liberorum Aristophanis.
Non enim solummodo, curn neminem omnium neque publice neque
privatim laesissent, contra juris vestri statuta patrimonio sunt de-
nudati; verum etiarn, quae sola adhuc reliqua manere potuerat
spes ut ab avo [Nicophemo] saltim alerentur si fatale ipsis fuisset
patre orbari, vel ea ipsa quoque spes in exitu avi tam funesto atque
lamentabili exspiravit. Nos ipsos denique videte nostraeque sortis
duritiem atque iniquitatem. Affinibus privati [sororis nostrae
socero et marito]‚ dotem sorori curn elocaretur a patre additam
amisimus z una cuin sorore tres ejus liberos alere necesse habemus.
Ne hoc quidem miseriarum satis est. A nefariis calumniatoribus
insuper exagitamur, et in periculum conjicimur avita bona amit-
tendi, quae majores honestis artibus quaesiverunt: tametsi, o ju-
dices, pater meus tota vita is fuit, qui plus nummorum soleret in
rempublicam quarn in semet necessariosque erogare. Erogavit,
credite mihi, erogavit in rempublicam duplo plus quam nobis nune
in fortunis est: de quo certo mihi constat, qui saepe affuerim patri
sumptus a se in rempublicam factos computanti. Nolite igitur
temeritate praejudicii vestri eum cupiditatis damnare, qui cum in
se perparum turn in vos quotannis quamplurimum impenderet:
damnate potius illos, qui non patrimonia solum sed etiam aliunde
si quid acquirere potuerint, id turpissimis voluptatibus prodigere
consueverunt. Arduum quidem est causam agere et adversus
opinionem, quae multorum animis prorsus abnormis insedit, dev
magnitudine divitiarum a Nicophemo relictarum; tum adversus
illam, quae nunc hac in civitate regnat, paratae pecuniae caritatem ;
denique adversus aerarium, cum quo nobis hoc certarnen forense
decertandum est: verumtamen, etsi tot tantisque undique septi
teneamur difficultatibus, facile tamen intelligetis, criminationes ab
accusatoribus in nos intortas omnes falsas atque mendaces esse.
Quocirca quibus possum modis contentionis acerrimis ego vos rogo

