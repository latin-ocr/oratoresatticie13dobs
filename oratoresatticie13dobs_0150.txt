138 · ANDOCIDIS

etiam minis territaret, quod opus affectum destituisset: ibi pictori
nihil proderat, quod civis liberae civitatis, quod ingenuo loco natus
esset : nil sibi pictor metuebat minus, quam si servus perinde fuisset,
atque qui confessione omnium servi sunt. Quod cum factum ego
mecum reputo, continere me non possum,'quo minus indigner et
ingemiscam sorti vestrae, cives: ne fures quidem atque latrones
sicariosque vobis satis tutum est in carcerem abducere, quia actori
ex titulo α’παγωγῆς, seu abductionis, mulcta mille drachmarum
luenda in lege praescripta est, nisi partem minimum quintam suffra—
giorum obtinuerit: Alcibiades autem, cum civem vestrum domi
suae, velut in carcere quodam, tam diu coercitum tenuisset atque
pingere coegisset, non tantum impune id abstulit, sed etiam hoc
sibique aliisque videtur majestuosior atque formidabilior esse. Et
reliquis quidem civitatibus, quibuscum pacta dejure commerciorum
mutuo inimus, in literis, quibus hujus juris capita perscripta sunt,
recipimus inter alia atque cavemus, hominem ingenuum neque in
custodiam neque in vincula dandum esse; quam legem qui migret,
ei ingens mulcta proponitur: ab hoc autem Alcibiade, quanquam
ista patravit, nemo unquam poenam neque privatim neque publice
repetiit. Ego vero salutem omnium hoc uno autumo contineri, ut
omnes magistratibus atque legibus pareant: quae aspernans, firmis-
simum destruit civitatis praesidium. Acerbum semper et indignum
est malum accipere, etiamsi ab iis accipiatur qui jura cuique debita
nesciant: multo autem id est acerbius, si quis sciens volensque ea
violet quae summa cuique sunt atque carissima 3 ejusmodi enim homo
palam quasi jactat et veluti praeconio suo denuntiat omnibus quem-
admodum hic Alcibiades quoque fecit, aequum se atque conveniens
existimare, non ut ipse patriae legibus obsecundet, sed ut vos libidini
suae serviatis.

8. Verum nonin pictore substitit Alcibiadis audacia: processit
ulterius. Taureae casum, viri, recogitate, qui antichoregus Alcibiadi
fuit. Lex est hanc in formulam scripta: Quoniam haud liceat
peregrinorum saltatorum aliquem quem velis, actu jam saltantem,
ex orchestra deducere, ideo fas esse, quem peregrinum videas id co-
nantem atque parantem, ut, quamvis vetitum sit, tamen in publico
saltet, eum impedire. Hanc in legem tam enormiter impegit Alci-
biades, ut Tauream, spectantibus vobis et reliquis Graecis qui ludos
spectatum et concelebratum convenerant, nil reveritus magistratuum
majestatem, quamvis omnes tum in urbe adessent [eorumque opem
implorare Alcibiades potuisset, atque debuisset, si quid a Taurea
laesus sibi videretur]‚ e scena verberibus exegerit, tametsi specta—
tores Taureae studerent' et Alcibiadem odissent, et chorum Taureae
quidem laudarent, Alcibiadis autem ne spectare quidem vellent: et
Taureas tamen, quanquam hac insigni laesus injuria, nihil ista

