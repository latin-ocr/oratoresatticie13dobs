CONTRA ANDOCIDEM. 131

suo nomine per dierum festorum opportunitatem offerre, sive quod
solummodo sacrarum caeremoniarum spectaculis interesse decre-
vissent? Auctores enim facinorum sive ad laudem sive ad dedecus
insignium necesse cum sit ab iis inclarescere, non patiuntur scelera,
quibus Andocides numina deorum violavit, eum cuiquam sive foris
sive domi ignotum esse. Multos praeterea quoque populos in erro-
ribus ille suis exagitavit, Siciliam, Italiam, Peloponnesum, Thessa-
liam, Hellespontum, loniam, Cyprum concitavit: regibus multis
blanditus est, quibuscum usquam locorum congrederetur, praeter·
quam uni Syracusano Dionysio. Qui omnium aut fortunatissimus
aut callidissimus est, eo quod ex omnibus Andocidis consuetudine
usis ipse solus ab ejusmodi circulatore non deciperetur, hanc artem
exercente, ut inimicis quidem nil incommodet, amicis autem malo-
rum det quam possit plurimum. Quapropter facile factu vobis
non erit, siqua in re ei per gratiam contra jus et fas conniveatis,
ut id occultum Graecis maneat. Facere ergo non poteritis, Athe-
nienses, quin, hoc de homine quid statuatis, diligenter atque severe
deliberetis ; qui probe noritis, negatum hoc vobis esse, ut una le-
gesque patrias et Andocidem tueamini, sed alterutrum esse optan-
dum, ut aut leges aboleatis aut hominem hunc. amoliamini.

3. Eo vero progressus est audaciae, ut aiat, in se latam legem
jam dudum sublatam esse sibiquejam licere forum et templa fre-
quentare *³⁵⁶* etiam nunc Atheniensium in senatu. Atqui Periclem
aiunt aliquando vobis auctorem factum, ut in sacrilegos non solum
legibus de jure civili perscriptis, sed illis quoque uteremini, quae
literis haud consignatae custodes atque interpretes habent Eumol-
pidas de jure sacro consulentibus respondentes, quas leges ad id
diei neminem unquam valuisse convellere neque ausum esse quem-
quam iis refragari, neque constare a quo profectae sint, tam alta eas
esse antiquitate venerabiles: hoc enim pacto futurum sibi videri,
ut sacrilegi poenas dent non hominibus modo sed ipsis quoque diis.
Verum Andocides adeo deosque parvi facit eosque quibus manda-
tum est violatarum religionum vindicias exsequi, ut priusquam
decem plus minus dies in urbe reversus ab exsilio exegisset, causam
impietatis ad regem sacrorum deferret, judicesque sorte constitui
curaret, quamvis Andocides esset, hoc est, is qui adversus deos
tam nefanda esset ausus: Archippum (dicam enim, quo magis
animum attendatis) aiebat in Herma sibi gentili et avito nefas pa-
trasse. Archippus contra, Hermam illum salvum atque integrum
superesse nihilque passum earum contumeliarum quas Hermae
reliqui accepissent: et nihilominus tamen, ut sibi cum Andocide‚
homine hoc animo, his moribus praedito, certandum ne esset, vexa-
tionem nummis datis redemit. Atqui se dignum qui censuit ut ab
alio poenas impietatis repeteret, ab eo alios quoque sceleris ejusdem

