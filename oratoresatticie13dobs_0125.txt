DE MYSTERIIS. 11⁴3

me punitum eant, ut potius confidam eos multo etiam magis iis
succensere atque indignari, si qui perditum eant eos, quos ipsi
servassent.

· 25. Recordari denique vobiscum, viri, decet etiam hoc, opinio-
nem vestram publicam penes Graecos esse nunc eam, ut nulli non
Graecorum videamini laudem virorum et fortissimorum et pruden-
tissimorum eo meriti esse, quod a malis superioribus non ad ultionem
vos incitari passi sitis, sed illa mala ad salutem reip. constabilien-
dam et ad concordiam civium confovendam converteritis. Nam
infortuniis affligi, vulgare et tralatitium est3 aliis quoque permultis
suae clades contigerunt, haud illae vestris leviores: dissidia autem,
siquae forte inter cives coorta fuerint, bene et salubriter componere,
hoc enim vero merito habeatur virorum civilium atque compositorum
esse. Quae laus cum consensu atque confessione omnium vobis
tribuatur, sive amici vobis sunt sive inimici, nolite mutanda mente
vestra committere, ut hac laude privemini, videaminique, quae de
oblivione pristinarum injuriarum recte atque salutariter sanxistis,
temeritate magis secundae cujusdam fortunae quam consilii atque
prudentiae veritate atque certitudine sanxisse.

26. Rogo itaque vos, ut quam de meis majoribus conceptam
animis sententiam habetis, eandem de me quoque velitis habere, quo
mihi quoque liceat eos imitari: recordamini eos de caritate vestri
studioque bene de vobis merendi eorum omnium nemini concessisse,
si qui vel maximis atque splendidissimis vos ornamentis condecoras-v
sent; sed multis de causis se tales erga vos gessisse quales gesse-
runt, verum imprimis caritate atque providentia nostri qui eorum po-
steri sumus, ut, si quando periculum nobis aliquod ingrueret aut
calamitas quaepiam nos opprimeret, venia a vobis digni habiti, salvi
atque sospites a judicio vestro discederemus. Merito autem vos
majorum nostrorum memineritis3 quia vestrorum quoque majorum
virtutes cunctae reip. decori maximo atque praesidio fuerunt tutis-
simo. Classe enim nostra funditus deleta, multi cum essent qui
civitatem malis implicatum irent insanabilibus, Lacedaemonii tamen,
tametsi tum hostes, urbi parcere decreverunt, memores virtutis
illorum virorum, qui universae Graeciae libertatis auctores fuissent
ejusque fundamenta solida jecissent. Quodsi ergo majorum ve·
· strorum virtus universam civitatem tuita est et salute beavit inspe-
rata, postulo ego quoque, ut meorum majorum merita de vobis-
emolumento mihi sint meamque salutem in tuto ponant. Ipsorum
enim illorum facinorum, per quae salus tum parta fuit civitati, ma-
jores mei partem haud minimam de suo contulerunt: quapropter
mihi quoque fas est a vobis salutem pari modo impertiri propter
majorum meorum merita, atque vos ipsi a Graecis universis salntem*
irnpetravisti5‚ ad merita majorum vestrorum de se respicientibus· '

Q

