PRO BONIS ARISTOPHANIS. ‘289

eret. De patre autem, ignoscite mihi, judices, si praedicanda ad
vos liberalitate, qua et reip. et amicis privatim succurrit, calumniam
cupiditatis depellere coner, qua eum accusatores respersum ierunt.
Non studio gloriae istaec jactabo, sed hoc ago ut vos doceam, qui
nulla cogente necessitate tamen effusus in liberalitatem erga remp.
fuisset, fieti non posse, ut idem summo cum periculo suo aeris publici
partem interverteret, quamquam me profecto non fugit esse qui illi-
beralissima de causa liberalitate sua vos promereantur. Hi nummos
in vos profundunt, non quo necessitates vestras sublevent, sed quo
fiduciam voluntatemque erga se vestram mercati, viam sibi ad ho-
nores muniant, quorum in latebra duplo plus furentur. Meus autem
pateream honores nunquam petiit, tum munerum sumptuosorum
nullo non genere functus est, choregus fuit in omni genere ludorum,
triremi a se instructae suis sumptibus septies praefuit, contributiones
multas magnasque contulit. Quibus de rebus quo sitis certiores,
scriba vobis hunc indicem largitionum a patre ad remp. prosectarum
praeleget.
LARGITIONES.

Audientes magnitudinem aeris a nobis in remp. insumpti, miramini,
judices. Et est profecto summa ingens et paene incredibilis. Ve-
rumtamen spatium temporis recogitare vos una decet, quo pater et
nummis et opera praesto vobis fuit. Quinquaginta sunt anni, ex quo
et nummaria ope et corporis opera vobis inservire coepit; et toto
tamen illo tam longo tempore numquam fuit, qui actione peculatus
aliare eum esset insectatus : atqui negatum nobis sine dubio fuisset,
lites hujusmodi evitare, si honores gessissemus aut in suspicionem
malae fraudis admissae reique familiaris inhonestis artibus auctae in-
currissemus. Tanto autem, quod dixi, temporis spatio nos anemine
vexatos litis ullius molestia fuisse, tametsi certi jam vos ornnes
estis, quo tamen sitis etiarn certiores, testes producam.

TESTES.

Erogavit ergo pater in remp. universe novem talenta cum bis mille
drachmis. Praeterea privatim quoque multis bene pater fecit:
civium haud paucos indigentiores collationibus adjuvit in elocandis
filiabus sororibusve, alios ex hostium captivitate redemit, aliis ad
funera necessariorum contribuit. Quae omnia eo fecit, quod existi-
maret boni civis has esse partes, ut amicis prosit, etiamsi beneficii
nemo sit conscius futurus: jam vero, patre rebus humanis exempto,
convenit ea vos ex me audire. Cita tu mihi hunc et illum.

TESTES.

13. Audistis ab his testibus affirmata. Jam cogitate hoc, posse

mores ad breve quidem tempus ad speciem probitatis confir] gi fucoque
2 τ’

