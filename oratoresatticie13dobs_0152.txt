140 ANDOCIDIS

9. Adde, quod sint, quos nil pudeat de Alcibiade sic affirmare, nou
fuisse unquam civem tam fortem tam admirabilem tam praeclare
de patria meritum atque hic sit. Ego vero contra censeo, neminem
unquam magis atque hic Alcibiades est in patriae pestem natum esse,
patriamque ab eo tantas esse clades accepturam tantamque rerum
omnium perturbationem hunc esse creaturum, ut pristinorum ma-
lorum memoria prae his quae hic concitabit ex animis hominum ef-
fluxura videatur: alienum enim a probabili exspectatione non est,
ut, tale qui sibi vitae principium instituerit, is abnormi quoque exitu
ejus utatur. Sed est hominum sobriorum atque sapientium, ut in-
crementa civium modum excedentia praecaveant, reputantes secum,
a talibus tyrannidas constitui. ,

10. Et sunt haec quidem tam evidentia, ut Alcibiades ad ea nil
videatur esse responsurus: at illud afferet, de victoria sua Olym·
piaca, et alia potius omnia defensioni suae immiscebit, quam ut ea
purget quorum incusatur. Verumtamen vel ex his ipsis ab hac causa
alienis, quibus ingerendis ille vos ludificari conabitur, planum con-
fido me facturum, eum multo esse digniorem, qui morte a vobis mul-
ctetur, quam qui servetur. Narrabo nempe rem vobis, ut habet, a
principio. Diomedes ad Olympiam descenderat par equorum agens,
et e re familiari, quamvis illa perquam mediocri, tamen decus pa-
triaeque domuique suae parere studens, quippe qui secum reputaret
equestria certamina non a fortunis certantium gubernari, sed a te-
meritate sortis fortuitae disceptari. Huic Diomedi itaque, tametsi
civis vester is esset neque de contemptissimis, tamen Alcibiades par
illud equorum de quo dico per vim extorsit, gratia apud munerarios
Eleorum praevalens, et pro Diomede ipse certamen peregit. Quan-
quam‚civem vestrum qui modis tam indignis tractavit, quid-eum
facturum existimatis fuisse, si quis alius sociorum vestrorum cum
bigis equorum certare doctorum ad Olympiam venisset? Unquamne
is permissurus fuisse vobis videtur, ut sociorum vestrorum quisquam
ex adverso secum cursu equestri contenderet, qui, bigas cum civi
vestro per vim eripuisset, ‘alienis in equis discrimen certaminis ex-
periri nullus dubitavit? quo Graecos docuit nil mirari, siquem eorum
per vim atque nefas injuriis vexet, quippe qui ne civibus quidem suis
aequi secum juris usuram relinquat, sed aliis bona per vim eripiat,
alios pugnis et verberibus concidat, alios'domi suae coercitos teneat,
ab aliis invitis pecunias extorqueat: quibus rebus omnibus perspi-
cuum atque testatum facit omnibus, merum orationis jactabundae
ludibrium esse illam vestram tantopere celebratam democratiam,
nomen speciosum, sed re cassum et tanti non faciendum: oratione
cum ad vos in concionibus utatur adulatoris, aurae populari servientis,
tum facinora de se edit tyrannum prodentia; non ausurus id facere,
nisi usu suo didicisset, vos vocabuli [democratiae] praestigiis in-

