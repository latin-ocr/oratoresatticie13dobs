CONTRA ANDOCIDEM. 189

atque importandis recrearent; tu autem, Andocide, ecquod tandem
tuae erga patriam voluntatis edidisti documentum ἲ quodnam in eam
contulisti beneficium? quonam tu novo benefacto pristina tua ma-
leficia reprehendisti atque emendasti? quamnam nutricationis mer-
cedem almae huic matri nobis communi rependisti? *³*

ll. Mementote, Athenienses, mementote Andocidis facinorum,
recordamini religionum augustissimi diei festi, cujus ergo *quam
plurimi vos summi faciunt. Verum estis nempe vos ab hujus ho-
minis crebritate atque immanitate facinorum ita animis dejecti atque
fracti, ut oculos contra attollere, ut hiscere, minus audeatis3 ita
sensus vobis ex eorum quae vidistis atque audistis, cum acerbitate
tum assiduitate, occalluerunt‚ ut atrocissima quaeque vos jam nil
moveant, sed pro levibus et contemnendis dissimulatione transmit-
tatis. Verumtamen attendite nunc dicendis animum; opinamini
vos oculis mentis cernere furores Andocidis: quod si facietis, me-
lius judicabitis. Indutus hic stola sacerdotali, assimulans histrio-
nico mimo caerimonias, ostentavit non initiatis quae videre nefas est,
et carmina caerimoniis consecrata, profanis auribus interdicta, clara
voce vulgo recitavit; et quos deos in numero deorum habendos
divinisque honoribus prosequendos vobis ritu patrio et lege publica
proposuistIS, quos nos religiose colimus, quibus puri castique hostias
caedimus, quibus supplicamus, eorum Andocides simulacra mu-
tilavit. Quod expiaturi sacrilegium sacerdotes utriusque sexus, ad
occasum conversi, diris devoverunt sacrilegum pannosque puniceos
succusserunt, prout antiquo et primigenio ritu sancitum est. Ipse
hic scelus suum fassus est. Et nihilominus tamen legem a vobis
latam, qua jussus fust, ceu homo impurus et piacularis, a sacris et
fanis deorum se abstinere, transgressus, furiose perruptis hisce repa-
gulis omnibus, in civitatem nostram per vim irrupit, illis in aris
litavit quibus interdictum ei erat, illis se sacris obtulit quae furore
suo conspurcaverat‚ ingressus est in Eleusinium‚ pollutas manus
sacro illic aquiminali perluit. Ecquem istaec tolerare oportebit?
ecquem decebit amicum, quem cognatum, quem judicem, hoc uten-
tem familiariter, occulta suffragii gratia deorum sibi apertam in-
dignationem consciscere? Nunc vos decet ita animum inducere,
ut statuaus, hoc Andocide puniendo et de medio tollendo futurum,
ut civitatem universam purgetis, illaque in uno omnia exsequamini,
quae raritate exercitationis et appellationum diritate horribilia, pro-
verbiorum ad modum, in ore vulgi versantur, scil. ἀράν ἀπάγεσθαι,
et ἀποδιοπομπεῖσθαι, et φαρμακὸν ἀποπέμπειν, et ἀλιτηρίου ἀπαλλάτ-
τεσθαις quae enim modo appellavi exsecranda, eorum est Ando-
cides quodcunque vis, α’ρά, α’ποδιοπόμπιμος, φαρμακὸς, α’λιτὴριος.

12. Dioclis hierophantae, qui nobis avus fuit, dictum memorabile
celare vos nolo: nam ad rem praesentem facit. Deliberantibus ille

