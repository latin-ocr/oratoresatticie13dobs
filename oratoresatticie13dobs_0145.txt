ANDOCIDIS

CONTRA ALCIBIADEM
ORATIO. ⁰

 

ARGUMENTUM.

Andocides Alcibiadem Cliniae filium accusat, quippe qui et urbis et sociorum res
pessumdaret, luxurioseque viveret: populoque consultante, ut ipsum Andocidem
relegaret, primum rejecit seipsum jam defendisse dicens innocentemque esse. Saepe
enim dictum est, eum qui suis propriis delictis obnoxius sit, ut se ipsum primum
liberet, deinde alios calumniari. Causam alii definitivam, alii vero negotialem, esse
dicunt. Accurata quidem causa est, nam a principio translatio est —- refellit enim —:
in fine vero negotialis, aequum enim dicit et utile, Alcibiadem relegari.

 

l. Non nunc solum, in hac quam cum maxime agitamus causa
didici, rem publicam attingere quam sit anceps et fallax, verum
etiam dudum ante, quam partem ullam reip. tractandam mihi
sumerem, rem hanc duxi esse perarduam. Verumtamen boni civis
atque fortis hoc autumo esse, ut caput periculis pro multitudine
objicere nil dubitet, neque metu privatarum simultatum amandata
reip. eura in otium secedat: per eos enim, qui rerum solummodo
suarum privatarum satagunt, civitates nihilo fiunt neque splendi-
diores neque opulentiores; publica vero negotia qui administranda
capessunt, his civitates incrementa sua libertatemque debent.
Quorum ego studens in numero haberi bonorum virorum, gravissi-
ma incidi in discrimina3 aequos tamen atque benevolos si vos
nactus fuero judiees, nil metuam, sed confidam certo futurum ut
ex hujus judicii discrimine salvus ac sospes discedam, tametsi ca-
lumniis inimicorum et plurimorum et teterrimorum exagitet. Agi-
tur itaque hoc quod mihi nunc certandum est certamine, non corona,
sed hoc, utrum patria per decennium carendum mihi sit, nec ne ;
comparati mecum sunt hoc in certamine Nicias et Alcibiades ε no·
strum ergo, quicunque is erit, unum aliquem necesse est hoc in-
fortunio feriri.

2. Legem hanc testulariam facere non possum quin reprehendam,
quae utrique jurijurando, cum illi quod civium, turn isti quod seua-
torum unicuique dicendum est, contraria sanxerit: ibi enim, in
illis quas commemoravi jurisjurandi formulis, spondetis, vos neque
civitate civium quenquam esse exterminaturos neque in custodiam

