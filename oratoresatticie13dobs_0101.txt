DE MYSTERHS. 89

potiremur, illum a nobis in collegium nostrum cooptatum iri: in-
terim nos in conditionis fidemjusjurandum‚ et illi dicturos esse et
ab illo vicissim exacturos. Ad haec aiebat Dioclides se respondisse,
deliberaturum se esse; nos autem ipsi mandasse, ut in aedes Calliae
filii Teleclis nobiscum conveniret, quo etiam ille adesset. Hoc
modo rursus sororis quoque meae maritum Calliam pessumdare
studebat. Convenisse aiebat Dioclides ad Calliae, et assensum
esse fidemque nobis suam jurejurando obligasse in Acropoli [de
scelere non prodendo], et nos vicissim de mercede pactos esse sub
ingressum proximi mensis dependenda, jam vero promissum fefel-
lisse, pecuniam condictam haud praestantes: propterea se nunc ad
senatum adire facta indicatum.

10. Haec sunt, o viri, quae Dioclides hac de re in senatu verbis
prodidit: sed et praeterea indicem exhibuit literis consignatum
eorum, quos ex illa ingente hominum turba ista nocte se noscitasse
aiebat, ad duos et quadraginta; et primos quidem edebat Manti-
theum atque Aphepsionem‚ quamvis senatores essent atque in curia
sederent, post autem reliquos. Ibi Pisander cum assurrexisset,
auctor fiebat senatui, ut decretum sub Archonte Scamandrio latum
rescinderet, eoque facto, quotquot in illo indice Dioclidis nominatim
essent designati, omnes in equuleum imponerentur, quo de sceleris
consortibus omnibus ante noctis adventum constaret. succlamabat
senatus, eum recta suadere. Manthitheus autem et Aphepsion, istis
auditis, ad aram Vestae confugiebant, in qua supplices desidentes
rogabant, ut tormentis ne subjicerentur, sed sibi liceret fideJussori-
bus datis interim discedere domum, et judicio legitime instructo ad
causam dicendam dicta die. adesse. AEgre impetrabant: dabantur
praedes: illi vero e laqueo elapsi protinus in equos se conjiciebant,
fugam capessebant, ad hostes transfugiebant, destitutis vadibus, quos
exlegis praescripto iisdem oportebat poenis teneri, quibus vadati
damnarentur. Senatus interim, sub sponsione jurata silentii ser-
vandi, digressus curia, nos comprehendebat atque compeditos ad
cippos alligabat. Strategis autem in curiam arcessitis demandabat
ut per praeconem promulgarent, quicunque Atheniensis in urbe habi-
taret ut is in forum armatus conveniret, qui autem in longis moeniis
ut in Theseum, denique Piraeei incolae utin Hippodamiam, forum
ibi sic dietum, coirent: equitibus porro ut signum tuba darent ad
conveniendum illa ipsa adhuc nocte ad Anaceum [seu aedem Castoris
et Pollucis]; senatus jubebatur in Arcem adscendere atque ibi per-
noctare, prytanes autem in Tholo. Quos tantos motus Boeoti quum
fama accepissent, in armis ad agri nostri confinia exibant eventum-
que praestolantes ibi excubabant. Interim prytanes tantarum tur-
barum concitorem Dioclidem‚ veluti sospitatorem quendam civitatis

N

