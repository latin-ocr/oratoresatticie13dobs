CONTRA ERATOSTHENEM. 2³27

“ futuras esse Athenas illis domum redeuntibus, aliaque spargendo
invidiosa quibus imprimis se sperabat illos commoturum. Verum
rejectus a Lacedaemoniis, sive quod exta vetarent sive quod ipsi ab
hae expeditione essent alieniores, centum talenta credito unde unde
sumpserunt [Phidon, et Eratosthenes et si qui alii iisdem in partibus
erant], quo haberent unde milites mercenarios conducerent. Huic
militiae magistrum sibi a Lacedaemoniis quasi mutuo ad tempus
dari rogabant Lysandrum, hominem optimatum quidem principatus
studiosissimum, populari vero gubernationi infensissimum, sed Pi-
raeensium ante omnes odio ardentem implacabilis Conscripto sic
undique milite, nullo non hominum genere ad pestem civitatis
excito, secum habentes Graecarum civitatum nonnullas, et ipsos
adeo Lacedaemonios ad extremum tamen precibus expugnatos, so-
ciorumque qui tum Lacedaemoniis erant quoscunque suas in partes
pertrahere potuissent, his instructi copiis, non cives inter se re-
conciliatum, id quod jussi fuerant facturosque receperant, sed per-
ditum ibant: et perdidissent utique, nisi virtus virorum fortium in-
tercessisset, quibus vos, judices, testatum facite, poenas ab eorumque ⁷
et vestris communibus hostibus [Eratosthene similibusque] repe-
tendo, vos gratiam ipsis quoque debitam esse relaturos. Nostis
haec vos ipsi quidem satis superque, ut certus sim, nil ad rem at·-
tinere, testes horum a me produci: verumtamen quoniam et ego
aliquantisper respirare cupio, et nonnulli vestrum ita ducuntur ser·-

monibus hisce de rebus, ut quo copiosius audiant de iis disseri, hoc
magis delectentur, citabo testes.

TESTES.

11. Age nunc de Theramene quoque quam potero brevissimis
docebo. Quem locum ingrediens rogo vos, judices, ut hanc ora-
tionis meae partem non mea magis, quam reipublicae causa, aequi et
benevoli audiatis t ab animisque vestris hanc excludatis suspicionem,
Eratosthene in discrimen adducto, me in Theramenem invehentem
ab hac causa aliena agitare. Quod longe secus est: non aliena a
re, sed vel maxime ad rem pertinentia ago. Relatum enim ad me
est, Eratosthenem hoc agere, utin oratione, quam mox hoc e sug-
gestu causam eapitis dicturus habebit, hoc fidat ante alia omnia de-
fensionis quasi fundamento, ut se dicat in partibus Theramenis re-
liquorumque fuisse, qui una cum Theramene secedendo a Triginta-
viris eorumque ausis adversando popularitatis opinionem adepti
essent. Jactabit ergo, ut audio, Eratosthenes hanc suam cum
Theramene amicitiam, scelera sua ea praetendenda velabit, in eam
velut in latebram quandam perfugiet‚ quarn a me occludi et inter-
cipi par est: id quod faciam docendo, Theramenem utique non
popularem, non studiosum vestrae dignitatis atque libertatis, sed

