74 ANTIPHONTIS

nomen meum deferre, cum potuissent, insuper habuerunt. Et alii
quidem omnes, si quibus temporis angustiae non permittunt hujus-
modi lites priore Rege magistratu decedente ordiri, festinant cum
ipsis novi Regis auspiciis accusationes suas ad eum deferre: hi
vero, quibus.gravissimae item festinandi causae essent, tamen id
facere ita cunctati sunt, ut mirandum sit: leges tenebant omnes,
et processum juris callebant: me videbant senatorio honore fun-
gentem et in curiam ingredientem—ubi Jovisque Bulaei Miner-
vaeque Bulaeae ara et sacellum est, in quo ut senatores omnes, ita
ego quoque vota faciebam: quae fana senatus adiret, eadem ego
quoque una cum senatu adibam, thura spargebam, vota concipie-
bam pro salute reip.: adde, quod toto illo tempore, quo 'tribus
mea, primurn mensem sortita, prytaneatu functa est, ego partes
Prytanis omnes gessi excepto solummodo biduo, sacra feci, pro
reip. salute vota feci, in suffragia misi, sententias dixi de rebus
gravissimis et quibus salus reip. contineretur: haec egi in conspectu
omnium —hi ipsi cernebant, nam in urbe erant et in foro versa-
bantur: licebat ipsis nomen meum ut homicidae deferre, et locis
sacris me excludere; et debebant adeo. Cur ergo facere omise-
runt? Revera si accepissent injuriam, sufficere poterat vel sola
admonitio et injectio metus a religionibus deorum laesis, eamque
commemorationem et sibi ipsis debebant et reip. Cur ergo nornen
meum non citius detulerunt? cur interea temporis mecum congre-
diebantur atque agebant? Utrumque nimirum, quia non videbar
ipsis homicida esse, sed a nece pueri liber: quo utroque declara-
bant, necem hauc ad me nil quicquam pertinere.

10. Quijam possunt alii esse hominum omnium improbiores atque
juris aequi magis immemores, quam hi, qui quod ipsi non credunt, id
vobis persuadere contendunt, atque postulant ea a vobis condemnari,
quae ipsi sactis absolverunt? Alii homines verborum vanitates e
factis denudant atque refellunt, hi autem veritatem rerum gestarum
vanitate suarum praedicationum convulsum eunt. Quanquam,
etiamsi aliud nullum argumentum protulissem, testium qui rei
interfuere nulla nomina edidissem, testes ipsos nullos produxissem,
sed unum hoc vos docuissem, lios venales habere criminationes
atque denuntiationes, quicunque eos contra me mercede conducat;
deficiente autem munerario, mecum familiarissime conversari;
poterat hoc vel solum vos inducere ad me absolvendum, eamque de
his opinionem vestris animis injicere, ut eos omnium hominum
perjuriis contaminatissimos et sceleratissimos haberetis. Ecquam
tandein litem, quamvis injusta et triviali de causa, hi non capessant?
ecquod hi judicium decipere reformident? ecquae juramenta a se
dicta hi violare sibi religioni ducant? qui nunc quoque pro vilissima
mercede triginta minarum, quam a Potistis [provisoribus] et a

