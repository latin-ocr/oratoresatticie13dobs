CONTRA ANDOCIDEM. 187

egentes, operam dedissemus ut crimina ej us expungerentur. Verum-
tamen Lacedaemonii profecto in pactis nobiseum contractis Ando-
cidi prospexerunt? qua re? ea nempe re, quod ab eo beneficio ne-
scio quo essent ornati? Nequaquam. At vos tamen illis in pactis,
quae vos mutua cives cum civibus stipulati estis, Andocidis com-
modis consuluistis? Ecquodnarn ob meritum? Num, quod saepe
caput pro republica periculis objecit? Non est, Athenienses, haec
vera et firma excusatio; neque committendum vobis est ut ejus-
modi offuciis decipiamini. Neque pactorum rescissio in hoc cer-
nitur, ut Andocides delictorum suorum a privato commissorum
poenas persolvere cogatur, sed in isto, si quis ob publicas calami-
tates privatim quenquam ulciscatur.

8. Sed vereor, ne Andocides accusationes a Cephisio accusatore
in se conjectas in ipsum retorqueat, et habeat utique in hunc
quidem quod dicat: oportet enim verum fateri. At vos tamen,
judices, profecto non poteritis eadem sententia et defensorem et
accusatorem condemnare: sed jam quidem hoc de Andocide vera
vos et aequa convenit decernere; Cephisio autem, aut si quos no-
strum alios praeterea Andocides nunc perstringat, suum cuique tem-
pus defensionis postmodum veniet. Nolite ergo, si quibus aliis
succenseatis in eosque animadversionem expediatis, ideo hunc ab·
solvere delicti convictum.

9. Verumtamen indicem se fuisse jactabit, atque, si ipsum pu—
niatis, verendum esse, ne, qui imposterum indicare clandestina
crimina velit, nemo sit futurus. Atqui tulit Andocides hanc indicii
sui mercedem et habet, spiritum quem indicio suo salvum a vobis
meruit, aliis per idem indicium extrema passis supplicia. Salutem

*ergo vobis debet, mala autem quibus nunc septus tenetur, et discri-
mina in quibus aestuat, ipse sibi eo circumposuit, quod scita de se
publica auctoritate fixa conditionesque sub quibus immunitatem
adeptus fuerat migravit. Non armandi a vobis sunt indices li-
centia, post indicium novis delictis vetusta exaggerandi: sufficiunt
vetusta, in quibus eos par est insistere: nova si quae accesserint,
ea puniri convenit. Et reliqui quidem indices, si qui turpium cri-
minum ergo comprehensi ipsi sese indicarint, nondum convicti
neque vi argumentorum minisve aut apparatu tormentorum ad con-
fessionem veri adacti, utcunque sint alias bruti et immanes, hoc
unum tamen sapiunt, si quos laeserint, ex eorum conspectu procul
secedendum esse neque amplius incommodandum : recte enim vero
sapiunt, existimantes, ubicunque locorum procul Athenis agant, ibi
licere sibi salvis et a poena tutis atque cum dignitate quadam vi-
vere, ut, quibus ignoti sint, iis viri boni et honesti videantur, et
nunquam infamia notati, sed integro gaudentes statu et jure civili;
sin autem domi maneant, non posse facere, quo minus homines

