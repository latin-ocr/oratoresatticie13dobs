62 ANT1PHONT1S

sed illa irrita, excruciaremini. Nunquam autem vos poenituit sontes
absolvisse, si qui facundiae suae praestigiis vobis deceptis innocen-
tium suam approbassent, tametsi eos oportuisset vel maxime pessum-
dari, sinon alia de causa, saltim ea, quod mendaciis vos circum-
venissent. Praeterea cum errores involuntarii veniam inveniunt,
tum voluntarii venia curent z error cuim involuntarius, ojudices, forti
fortunae in acceptis refertur, voluntarius autem destinationi consilii
et propositi imputatur. Ecqui autem aliud quicquam voluntarii
nomen mereatur, quam si quis, ob quae deliberatum consederit, ea
ante deliberationem protinus exsequatur? Velim insuper hoc quo·
que vos vobiscum reputare, sive manu tu quemquam per nefas oc-
cideris, sive sententia tua ad exitum facti et ad aestimationem juris,
perinde id esse. Quod si hujusmodi facinoris cujusquam ego mihi
conscius fuissem, profecto nunquam pedem in hanc urbem intulis-
sem, de quo vos certos esse velim: jam vero veni huc, bonitate
causae meae fretus3 et viro bono honestoque adjumentum aliud nul-
lum debet carius esse neque aliud majoris fieri, quarn conscientia,
nihil a se commissum esse, quo majestas deorum violaretur iisque
debita pietas corrumperetur. Haec optima et fidissima certaminis
capitalis secundatrix est: nam ejusmodi reo tametsi corpus magni-
tudine atque diuturnitate molestiarum fractum et fatigatum conci-
dere atque occumbere minetur, erigitur tamen et ad salutem conser-
vatur ab animi fortitudine, conscientia innocentiae suae erecti ideo-
que adversus molestias adventitias contendere parati et perdurare
nitentis. Criminis autem si cui officiat conscientia, non alius ei
hostis adversatur magis reformidandus, quam conscientia mala,
prima haee in eum consurgit, et cum armis infestissimis: corpus
enim etiamsi adhuc validum animus tamen ante tempus, viribus
illius nondum exinanitis, destituit, existimans imminentem poenam
sibi meritam venire sceleribus abs se commissis. Veni ergo ad vos
et potestatem mei vobis feci, utpote nullius sceleris mihi conscius.
Inimicos autem meos me criminibus commentitiis ad vos infamatum
et vos a me abalienatum atque deceptum ire, id vero mirandum non
est. Sed vestrum est calumniis fidem denegare. Mihi enim si ob-
secundetis, nihil aliud vobis verendum est, quam hoc, ut vestrae vos
facilitatis postmodum poeniteat: atqui poenitentiae hujus remedium,
idque in vestra potestate positum est, ut me postmodum puniatis.
Horum autem in auctoritate si fueritis, non licebit vobis postmodum,
horum imperia exsecutis, pestem semel admissam rursus sanare.
Neque mag-num erit temporis intertrimentum, si poenam meam tan-
tisper differatis: paulo post enim veniet tempus, qu0‚ si aequum
censebitis, juste atque legitime in me decernatis id, quod ut nunc
iniquo tempore decernatis, hi vobis auctores sunt. Non est festi-
nantium res prospere et praeclare gerere, sed recte et suspensa atque

