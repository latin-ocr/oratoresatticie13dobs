6 ΑΝΤῙΡΗΟΝΤ18 ACCUSATIO

in buccam veniret interrogante, cogerentur ad quaestiones meas re-
spondere, sed sufficiebat mihi meos adversarios servos super illis
solummodo capitibus interrogare quae in scheda scripseram: Vel ex
hoc solo documento aequitatis meae constet, nisi fallor, et me causa
mea fidere et illos suae diffidere: ecqui tandem istaec aequitas et
civilitas atque simplicitas dubium adhuc ullum de honestate et pro-
babilitate meae contentionis, sangninem paternum ulciscendi, relin-
quat? et poteram utique fidenter ad illam sponsionis aequitatem de-
scendere. Nam si aut prorsus infitiarentur servi factum aut prae-
dicationes eorum inter se discreparent, certus esse poteram magi-
stratum, penes quem aequi juris est administratio, servis eos esse
stimulos admotorum, qui eos cogerent veras rei gestae rationes ape-
rire, quantumvis veritatem falsis indicinis obumbrare conarentur.
Fac contra evenisse atque evenit, non me illis sponsionem de man-
cipiis dedendis detulisse, sed illos mihi; fingamus itaque tantisper
illos, ut primum fama ad se allatum accepissent me parare actionem
in homicidam patris, actutum mecum congressos mihi mancipiorum
deditionem obtulisse, me vero accipere detrectasse: quid tum? usi
nempe hoc fuissent evidentissimo omniurn atque firmissimo docu-
mento ad vincendum, culpa caedis omni se vacare. Nunc vero, ego
enim stimulos, etsi partes meas inter torquendum eis ipsis delego,
servis admoveri peto; nunc, dico, mihi haec ipsa testimonio sunt,
culpa caedis se non vacare. Certe enim, si ipsi quidem mancipia
tormentis affici obtulissent, ego vero negotium detrectassem, res
ipsis falsae insimulationis testimonio fuisset. Liceto mihi quoque
meae causae veritatem hoc ipso argumento docere atque approbare,
qui servos dedi postulaverim ab his dedere recusantibus. Grave
profecto et indignum facinus! Hi vos rogant, judices, ut se absol-
vatis, eta vobis precarium jus velut emendicantur, qui, si dedere
servos voluissent‚jus ipsi sibi pro arbitrio suo dicere, hoc est, causae
suae probitatem atque legitimitatem certis et irrefragabilibus docu—
mentis approbare vobisque absolutionem vel invitis extorquere po·
tuissent. Jam ergo non amplius obscurum est, cur eum modum,
quo rei gestae veritas erui et ad liquidum perduci poterat, defugerint.
Norant nempe, huic discrimini si se committerent, futurum esse ut
patesceret malum domi suae penes se residere3 quare omni conten-
tione in hoc incumbebant, ut servorum quaesitio omitteretur eoque
mali vera sedes tacita et ignota maneret. Vos autemjudices‚ certus
enirn sum vestrae sapientiae atque aequitatis, hoc ipsorum exemplum
non imitabimini, sed potius ulcus hoc denudabitis. Sed haec hacte-
nus: transeo nunc ad alteram partem muneris mei, totam rei, ut
vere gesta fuit, seriem coram vobis enarraturus: justitia cursum
orationis τηρεε· actionisque eventurn gubernato.

3. Superius domus nostrae tabulatum Philoneus, quoties in urbe

