FUNEBRIS. 159

bellis cognatorum, attamen arbitrantes mortem gloriosam immor-⁴
talem virorum fortium famam relinquere, nil extimescebam ho-
stium multitudinem, sed su'a magis fidebant virtute; sibique pudori
ducentes, a barbaris agrurn suum persultari, non sunt morati, do-
nec ejus rei fama ad socios permanaret eosque ad succurrendum
excieret, neque se dignum putarunt committere, ut aliis suam de-
berent salutem, sed operam dare, ut reliqui omnes Graeciae populi
suam assertam sibi deberent. Hac sententia rata et animis pariter
omnium infixa, occurrebant pauci multis, existimantes decere se,
fatalem diem cum omnibus obire, cum paucis autem partes virorum
fortium agere, spiritumque sibi esse temporarium et quasi mutuo
acceptum necessitate mortis fatalis obstrictum, praeclaram vero
memoriam e certaminibus a se obitis collectam laudem suam esse
propriam ad posteros transituram. Quos soli vincere non possent,
desperabant eos a se vincendos fore, etiarnsi accessione sociorum
firmatis: si succumberent, (ita statuebant) non deteriore se loco
futuros, quam alios, hoc uno dispares, quod paulo ante alios essent
occubituri; sin autem superiores a praelio discesserint, non sibi
solis, sed reliquis quoque libertatem assertam esse reportaturos.
Virorum itaque fortium partes tuentes, corporibusque et spiritibus
nil parcentes dummodo virtutem proferrent, legesque patrias magis
reverentes quam discrimen conflictus cum hostibus reformidantes,
monumentum pro universa Graecia, domi suae, ipsis in 'finibus
agri sui, statuerunt barbarorum a se devictorum atque profligatorum,
eorum, qui cupiditate bonorum alienorum allecti, alienos in fines
invasissent: tanta quoque celeritate discrimen hoc exantlarunt‚ ut
alios Graecos iidem nuncii et de barbarorum has in terras adventu
et de majorum nostrorum victoria certiores facerent. Quo-factum
est, ut nemo de futuro periculo trepidaret, sed omnes quo tempore
de illius adventu inaudirent, eodem tempore ab illius metu se
quoque liberatos gauderent. Nil itaque mirum est, haec tanta fa-
cinora, tametsi vetusta sint, tamen adhuc etiam nunc, perinde ac si
recentissima sint, om nium hominum admirationem erigere, praedica-
tionem exercere, aemulationem accendere.

8. Xerxes inde rex Asiae, multis impulsus gravibusque causis,
cum quod contemneret Graecum nomen, tum quod spei falsus fuis-
set, item quod acceptae cladis ureretur dedecore, nec non quod
damna aegre ferret iisque succenseret a quibus ea accepisset, de·
nique quod malorum adhuc esset expers naturasque virorum fortium
nondum haberet usu suo cognitas atque perspectaS‚ copias per
decennium conscriptas, alias super mille ducentis navibus adduce-
bat, alias pedestres per continentem, tam numerosas, ut arduum
sit, nationes signa ejus tum secutas vel nominatim solummodo
percensere. Juvat unum, sed palmarium, multitudinis argumentum

