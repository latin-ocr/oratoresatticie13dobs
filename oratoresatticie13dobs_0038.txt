26 ANTIPHONTIS

puer jaculo intra spatia sua manenti, ultro semet venienti obtulit,
corpusque suum ei objiciendo impedivit jaculum quo minus ad metam
pervenire posset: puer eo quod sub teli conjectum venit, et ipse
sibi vulnus lethale contraxit, et nobis infamiam ad nos prorsus nil
pertinentem. Patet ergo adolescentem injuria caedis insimulari,
qui neminem eorum omnium feriit, qui procul a meta loco suo et
tuto constiterunt. Puer itaque, si pariter loco suo stans mansisset,
procul omni dnbio ictus non fuisset; res est perspicua: sed multo
adhuc magis est perspicuum, cum non alieno errore, sed suomet
cecidisse3 nam si quietus et immobilis stans in statione sua perse-
verasset, ictus non fuisset. Erroris itaque poenas si eum dare par
est qui erravit, constat jam, a qua parte error sit: ambos enirn
contra voluntatem suam fecisse, id quod fecerunt, alterum ferientem, -
alterum sub ictum venientem, de eo mihi cum accusatore convenit.
Sed adhuc evidentius arguatur homicida hoc quaerendi modo.
Qui, cum animo suo proposuissent aliquid facere, id efficere non
possunt, sed ab instituto atque spe sua aberrant, hi habentur atque
appellantur effectores rerum involuntariarum: qui autem sponte sua
aut agunt aliquid aut affectioni cuidam se objiciunt, in hos merito
et actiones illae voluntariae et voluntariae clades, ut in auctores, con-
feruntur. ,Jam adolescens meus neque hominum quenquam volun·
tarIe laesit neque in re quapiam voluntate sua peccavit. Exercebat
artemjaculandi‚ non interdictam sibi, sed imperatam ; nonjaculaba·
tur in area luctantibus consecrata, sedin ea, ubi jaculantes operi suo
vacant: neque intorsit jaculum alio quam versus metam3 non a via
recta detortum ad procul a meta distantes jaculum in puerum
incurrit: recte itaque omnia peregit adolescens, quae agenda sibi
proposuerat; quo fit ut nihil omnium fecerit praeter voluntatem
suam, sed ipsi haud exspectanti et invito casus adversus objectus
fuit, ut jaculum ejus interventu pueri a metae contactu prohiberetur.
Puer autem, praeter metam transcurrere volens antequam jaculum
veniret, errabat in aestimando temporis spatio, quo licuisset alicui
salvo transcurrere, qui rectiore et feliciore aestimatione momenta
temporum mensus fuisset; incidebat itaque in malum involuntarium:
peccavit ergo in semet ipsum, etiamsi contra voluntatem suam;
habeat ergo sibi et ferat inultus poenam erroris sui: cladem hanc
ipse sibi jumento suo accessivit ; poenas dedit: ipse semet ultus est;
desistatur ergo ab ultione aliunde petenda: nollemus factum, cui
profecto non illaetamur‚ sed potius ingemiscimus. At in culpa
tamen nos non sumus erroris qui ei pestifer fuit, sed culpa penes
eum est qui errorem commisit; malumque ex errore natum, in
erroris auctorem relabens, cum nos a criminatione absolvit, turn in
ipso committendi erroris articulo meritas a commissore poenas exegit.
verumenimvero, non sola rei natura, sed jus quoque civile nos absol·-

