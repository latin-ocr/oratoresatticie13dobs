TETRALOGIA ΙΙΙ. 35

tendunt, quem passus ipse sibi fraude sua multo magis contraxit
quam ego ipsi contraxi, hoc enimvero indignor, et recte id quidem.
Ipse enim, nulla mea provocatus injuria, verberum fecit initium,
illudens inter pocula mihi, homini multo quam ipse erat temperan-
tiori et mente magis constanti3 quo non sibi solummodo hanc con-
scivit injuriam, sed mihi quoque molestias hujus actionis creavit.
Nego itaque eos me incusantes recte facere; sactum enim hoc et
humanis et divinis juribus repugnat. Nihil enim aliud egi, quam
ut vim oblatam mihi defenderem, et aggressorem repellerem3 quem
si aut ferro aut saxo aut fuste repulissem, ne sic quidem injuste
egissem — aggressores enim par est, non pari modo, sed abundan-
tiore etiam numeroque et gravitate verberum commulcari--z ego
vero eodem genere armorum, quo impetitus fueram, aggressorem
ultus sum: ictus pugnorum ab eo mihi ingestos ipsi refudi: in hoc
num injuste egi? Sed procedo. Severitatem nempe legis mihi
opponet, vetantis quenquam occidi quocunque nomine sive jure
sive injuria, eoque me aiet homicidii poenis obstrictum teneri:
virum enim perisse* Ego vero iterum atque iterum nego eum
a me peremptum esse. Nam si protinus ab illis plagis ei a me
ingestis exspirasset, ipse quoque faterer me illum exanimasse—
quanquam‚ si fecissem, vel sic quoque recte fecissem, et ille nil
aliud quam pro meritis luisset; par enim est, id quod iterum aio,
aggressores non solummodo paria, sed etiam acerbiora et numero
cumulatiora invicem pati—t ille vero, manibus medici imperiti
commissus, multis diebus post periit, non a plagis a me ingestis,
sed mali medici culpa: vos imo vero, accusatores mei, mortem ipsi
pertinacia et temeritate vestra conscivistis; reliquis enim medicis
denuntiantibus, ista si aegroto adhiberetur medendi ratio quam me-
dicus ejus ei adhiberet, futurum, ut homo, cujus valetudo alias per
se sanabilis esset, tamen periret, vos errore consilii vestri saluti ejus
obstitistis : unde crimen mihi exstitit impium. Verum non aequitas
solummodo causae me absolvit, sed etiam diserta legis oratio illius
ipsius cujus ex auctoritate accusatores me reum agunt. Lex enirn
illa pronuntiat, eum oportere homicidam haberi, qui alterius vitae
insidiatus esset. Quod si ergo homicida sum, quem hi me faciunt,
necesse est, ut insidiatus perempto fuerim. Atqui quo pacto ego
dicar insidiatus esse, nisi si concedant etiam illum mihi insidiatum
esse? Nam quibus ille me modis aggrediebatur, iisdem ego illum
invicem excipiebam, mala mea ipsi rependebam: quod si ergo illi
ego insidiatus sum, ille necessario quoque mihi insidiatus fuit. [Quod
si ergo ego illum occidi, occidit ille me quoque. Verum falsum hoc
est. Ergo et prius] Adversarius autem si ideo me putat homicidam
recte haberi, quod plagas a me inflictas mors insecuta sit, contra,
velim, hoc ille secum reputet, me ad plagas non fuisse excessurum,

