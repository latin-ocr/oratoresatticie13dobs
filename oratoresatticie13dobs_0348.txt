336 LYSIAE

publicas in tabulas referrentur, et qui magistratus cum Thrasybulo
maritimam hanc expeditionem obissent, ut hi domum reversi ratio-
nes gesti muneris redderent, Ergocles auditus sithujusmodivoculas
jactans, vos jam nunc statim in ipso expeditionis ingressu calumnias
incipere serere, vetustasque leges a situ quo dudum sepultae jaceant
rursum extractum atque restauratum ire, auctorque factus idem-sit
Thrasybulo, ut Byzantium occuparet, classem quae vestra est secum
pro sua retineret vobisque reposcentibus denegaret, Seuthaeque filia
in matrimonium ducenda portum atque perfugium sibi compararet;
quo tu (ipsa resero hominis verba), quo tu eorum exstirpes
calumnias; sic enim facies (inquit) ut illis negatum sit
domi desidentibus per otium capiti tuo amicorumque
tuorum laqueos tendere, sed ut ipsi necesse habeant te
reformidare. Tam hi se a rep. vestra, Athenienses, statim inci-
piebant alienos ducere suamque rem a vestra sejungere, atque pri·
mum bonis vestris exsaturati atque suffarcinati erant. Quam pri-
mum enim ditescunt, statim quoque vos odisse incipiunt, seseque
ita comparant, ut appareat, eos jam nolle vobis parere, sed velle im-
perare: metuque ne vos sibi rursus spolia eripiatis quae vobis de-
traxerunt, parati sunt loca munita occupare et dominationes pau·
corum meditari et nihil non agere quo vos periculis gravissimis
iisque indies novis circumagamini: sic enim sperant se hoc conse—
cuturos, ut ad scelera sua attendendi vobis ne sit otium, sed ut
quietos se sinatis esse, dum ipsi de vobis vestraque civitate metua-
tis. Praeclare profecto Thrasybulus in eo fecit, Athenienses—nolo
enim plura de eo, tametsi poteram, expromere -—-, quod istoc vitae
exitu metum sui vobis detraxit: neque enim expediebat eum in vivis
amplius superesse, qui ejusmodi facinora machinatus esset, neque
rursus eum decebat judicio vestro perculsum in carcere exspirare,
qui visus aliquando fuisset bene de vobis esse promeritus; prospere
itaque evenit reip. ut hoc ab hoste hoc modo liberaretur. Ergoclem
autem cum consortibus video, secundum illud decretum quod in
superiori concione in eos scitum fuit, nullis jam parcere sumptibus,
sed spiritus suos largitionibus redemptum ire et ab oratoribus ve-
stris et ab inimicis atque accusatoribus suis et a prytanibus‚ multos-
que Atheniensium corrumpere. Cujus flagitii ignominia vobis de-
pellenda atque abluenda est; abluetis autem, si meritas ab hoc
Ergocle poenas sumetis: vestrum est, vos ad universum genus hu-
manum purgare, testatumque ad omnes facere nullam esse tautam
vim pecuniarum, a qua ad pervertendum jus et ad omittendam son-
tium ultionem flectamini. Non Ergocles nunc solus, sed una tota
civitas, id quod vos probe tenere atque meminisse velim, judicatur,
et fama ejus ad omne posterum tempus certatur. Facietis enim hoc
judicio vestris magistratibus planum testatumque, utrum velitis ab

