114 ’ ANDOCIDIS

27. Etiam hoc vos considerare velim, viri, qualem me civem·
sitis imposterum habituri, nunc absolventes: primum e magnis
opibus, quarum vos ipsi nostis magnitudinem, non mea culpa sed
per clades reip.‚ ad egestatem decidi paene incredibilem; deinde
victum quaesivi modis honestis atque legitimis, ingeniique mei
manuumque mearum industria; tum meo doctus usu novi, quae sit
felicitas talis civitatis civem esse, et rursus, quae sit miseria extorrem
errare et inquilinum in regionibus finitimis commorari ; novi, quanti
referat pudori atque temperantiae studere rectisque uti consiliis:
novi item contra, quam acerbum sit delicto quopiam sibi rerum
suarum perturbationem atque fortunarum jacturam contraxisse,
unde in miseria vivendum sit; denique cum multis versatus habui
multorum usum, unde contracta mihi sunt hospitia familiaritatesque
multis curn regibusque et civitatibus aliisque privatis hominibus,
quorum omnium fructum vos, reddita mihi salute, participabitis,
prout vobis pro re nata videbitur. Tandem cavendum quoque
vobis arbitror esse, ut generis mei nobilitas in infamia mea ne ex-
stinguatur: solus ego de genere meo vobis adhuc supersum:
quodsi ergo me perdideritis, nemo vobis alius boc de genere super·
erit, sed totum stirpitus erit eradicatum. Atqui Andocidis atque
Leogorae domus, donec superfuit, dedecori vobis utique non fuit;
sed hoc multo magis fuit dedecus, quod Cleophon‚ ille lyrarum
faber, extorre me agente, illam domum nostram incoluit. Nemo
enim fuit unquam, qui, domum nostram praeteriens, ab ea in memo-
riam ullius mali sive publice sive privatim ab ea accepti induce-
retur: nostri potius majores in bellis, quae suis auspiciis gesserunt
quam plurima, de hostibus devictis tropaea quam plurima terra
marique fixerunt; honores gesserunt alios quam plurimos pecuni-
asque vestras publicas administrarunt, et nullam tamen unquam
mulctam debuerunt, neque nos quicquam in vos deliquimus neque
rursus a vobis injuriam accepimus; domus nostra omnium fuit anti-
quissima et in paucis communis omnibus qui ope nostra indigerent,
neque fuit in illis excellentibus viris, qui, conjectus in certamen
forense, vos horum meritorum gratiam poposcisset. Nolite itaque
committere, ut, ipsis e rebus humanis exemptis, praeclara eorum
facinora obliti fuisse videamini: recordati potius operum ab ipsis
profectorum, opinamini corpora quoque eorum vos coram adstantia
¹ cernere, rogantium, ut me servare velitis. Ecquemnam enim ego
alium huc adscendere jussero pro me deprecaturum? Num pa-
trem? Atqui vivere desiit. Num fratres? Atqui nulli mihi sunt.
Sed liberos? Atqui nati nondum sunt. Vos itaque mihi et patris
loco et fratrum et liberorum estote; ad vos receptum habeo, vos
oro supplex, vos obsecro, servate me, ipsimet a vobis me exorate:
nolite, in Thessalis quidem et Andriis civitati vestrae adscribendis

