344 LYSIAE

aliis minora delinquentibus succensere in eosque animadvertere,
eundem postulare ut vos sibi ignoscatis, a quo rempublicam gravis-
simis laesam injuriis pessimisque fraudibus innexam esse confido me
planum facturum. Audite ergo nulla formidine, judices: accusa·
tores enim hoc genere accusationis utentes admitti atque probari
par est, cum reos insectantur huic reo similes. Hi nempe, cum
libertatem plebis ipsi suis manibus lacerassent, nunc se studiosos
ferunt hujus a se labefactatae libertatis; quorum e numero Nicoma-
chum hunc esse, vel uno vobis hoc documento constabit. Amissa
classe, cum de mutanda reipublicae forma deliberaretur, objurgabat
Cleopho senatum, aiens eum conspirasse atque coisse ad machinan-
dam reip. perniciem et consilia reip. dare haud saluberrima. Ibi
Satyrus Cephisiensis, quippe tum senator, senatui fiebat auctor, ut
Cleophontem in carcerem abduci juberet, postmodum judicio tra-
dendum. Senatores reliqui, sublatum cupientes Cleophontem, metu
ne judicium non mortis ei poenam sed aliam quampiam mitiorem
irrogarret, persuadent huic Nicomacho ut legem proferret in hanc
formulam, oportere senatum quoque judicio interesse unaque cum
reliquis legitimis judicibus sententiam pronunciare. lbi homo hic
hominum omnium pessimus perspicuum atque controversiae expers
ediditdocumentum animi sui a libertate populari alieni atque factioni
dediti,n0vis tum rebus atque dominationi paucorum studenti: eodem
enim die demum, quojudicium in Cleophontem est habitum, legem
illam protulit. Sunto, judices, per me licet, alia in Cleophonte
haud probanda: hoc tamen in confesso est, turbatores illos, qui
remp. labefactare tum contendebant, omnium civium hunc unum
Cleophontem maxime de medio tollere studuisse, Satyrumque 'atque
Chremonem, qui Trigintatyrannorum teterrimi erant, non eo accu-
sasse quod majestatem vestram a Cleophonte laesam existimarent,
sed quod sperarent, ubi eum sustulissent, neminem fore qui ipsos
prohiberet mala vobis injungere. Quod ut consequerentur, malis
artibus perhanc legem a Nicomacho tum prolatam perfecerunt.
Videtur utique Cleopho, judices, vestrum nonnullis civis malus su-
isse: at hoc tamen rursus vos cogitare par est, quanquam a Trigin-
tatyrannis haud pauci mali cives pei-empti sint, vos tamen tyrannis ob
hos ipsos malos cives, non minus quam ob bonos, interemptos suc-
censere, quia tyranni eos, non in maleficiorum poenam, sed ad ul-
tioni privatae satisfaciendum‚ob privatas eorum cum ipsis simultates,
qui secum non facerent, sed cum diversa factione, sustulerint. Ad
hoc igitur caput accusationis refutandum cum accesserit Nicoma—
chus, hoc unum modo vos meminisse velim, legem illam de qua
queror ab eo fuisse isto prolatam temporis articulo quo reipublicae
forma fuit mutata, in eorumque gratiam qui libertatem eversum
ibant, in causaque fuisse, proferenda illa lege ab ipso conficta, ut
una cum legitimis judicibus ad judicandum de Cleophonte praeter

