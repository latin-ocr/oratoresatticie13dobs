DE BONIS FRATRIS NICIAE. 277

funestioreS, quam, si sint alii qui bona aliena concupiscant, alii qui
bonis suis per vim et nefas evertantur. Ipsi vos ita sensistis atque
statuistis, rectam secuti rationem, cum a reditu in patriam adhuc
essetis recentes: erant enim tum vobis adhuc in recente memoria
clades vestrae superiores: ut igitur in concordiam coalesceret atque
ad pacem rediret civitas, magis tum in votis habebatis eaque de re
deos supplicationibus magis fatigabatis, quam ut civitas in ultionem
superiorum injuriarum conversa rursus in discordiam atque tumultus
et arma exardesceret, per quae oratores ditescerent. Atqui multo
et honestior et ad veniam propior fuisset ultio, situm statim a reditu
vestro in patriam, recente adhuc ira, in vestrarum injuriarum aucto-
res saevissetis: nunc autem turpe est ultraque veniam, vos ad ultio-
nem injuriarum tanta temporis interjecti diuturnitate dudum obli-
teratarum incitari ab iis instigatoribuS, qui cum ipsi in urbe man-
sissent nullamque partem gustassent earum molestiarum quas in
exsilio vestro vos tolerastis, tamen nunc sperant se fidem vobis suae
erga vos benevolentiae facturos hac re, si vos defraudent, opprimant,
excrucient, non si civiles se bonosque gerant, nostraque secunda
quae nunc sunt tempora si carpant, iidem, qui adversa non partici-
parunt.

7. Publicata ab his bona si salva reip. manere, judices, eique
reservari et fructus eorum ad remp. redire videremus, ignosceremus
tamen et ferremus z verum enim vero nostis, bonorum publicatorum
alia prorsus hastae non subjici sed ab his furto subduci, alia sectioni
quidem subjici verumtamen, magni cum sint valoris, teruncio vendi
pauxillumque illud aeris e venditione redeuntis interverti. Quod si
ergo morem mihi geratis bonaque nostra sinatis penes nos in pote-
state nostra manere, fructus inde redibit ad vos haud minor, quam
ad nos ipsos qui erimus domini. Diomnestus egoque et frater, tres
cum simus, unam communem gerentes rem familiarem, ex hac una
re familiari sumptus adhuc sumpsimus tribus trierarchatibus neces-
sarios ; nostrum enim quisque trierarchi munere adhue functus est:
verum illa substantia nobis adempta, nemo nostrum erit qui postea
trierarchatu fungatur. Pari modo reip. pecuniarum egenti ex eadem
quamvis modica substantia et contulimus adhuc, et conferemus
porro si salva nobis maneat. Parcite ergo nobis, quaeso, ut iis qui
et eo simus erga remp. animo, et iis utamur majoribus. Nam pro-
fecto,judices‚ nil video, quominus omnium mortalium simus infeli-
cissimi atque miserrimi, si nos, super orbitatem nobis adhuc pueris
a scelere Trigintatyrannorum oblatam, nunc etiam, rep. in liberta-
tem asserta pristinam, fortunis privemur, nos, quibus fortunae in-
dulgentia hoc tribuisset, ut infantes adhuc per congressum nostrum
cum Pausania patriae salutem redderemus. Tantae curn sint laudes
nostrae, tanta de patria merita, ecquosnam ad judices malimus re-

