DE MYSTERIIS. 87

partem haud tulerit, infamia notabitur, eoque facto non licebit ipsi
iu templum dearum ingredi, aut, si fecerit, morte mulctabitur.
Quod si jam vobis videbor hoc de crimine id quod satis sit dixisse,
significate id mihi nutu, quo de reliquis quoque me hoc lubentius
atque confidentius purgem. ’

8. Sed significatis nimirum, vobis a me hoc de capite satis-
factum esse: quapropter de simulacrorum amputatione et de in-
dicatione ad hanc amputationem pertinente, ut recepi vobis factu-
rum, ita nunc faciam, ut rem a principio inde totam enarrando
vobis proponam. Teucer ut, impunitatem nactus, a Megara huc
rediit, et de sacris profanatis quae norat indicavit [de quo paulo
ante memini me dicere] et de iis a quorum audacia simulacra
fuissent mutilata, et scripto consignavit duodeviginti virorum no-
mina hoc scelere implicatorum. Quo facto alii eorum fuga se
subduxerunt, alii comprehensi morte luerunt, ex indicina Teucri.
Recita tu mihi eorum nomina.

NOMINA.

Teucer super Hei-mis indicavit Euctemonem‚ Glaucippum, Eurymachum, Poly-
euctum, Platonem, Antidorum, Charippum, Theodorum, Alcistheuem, Menestratum,
Eryximachum, Euphiletum, Eurydamantem, Phereclem, Meletum‚ Timanthem,
Archidamum, Telenicum. ⁷

Horum alii ab exsilio domum reversi nuncin urbe commorantur,
aliorum fato suo defunctorum necessarii multi numero supersunt;
quorum quicunque volet, oratione mea tenente, ascendito atque me
redargusto, demonstrans, horum virorum quenquam propter me aut
in exsilium isse, aut mortem tolerasse.

9. Secundum haec, Pisander et Charicles, qui in numero quaesito-
rum essent super hoc negotio creatorum, atque id temporis studiosis-
simi plebis haberentur, auctores fiebant, quod facinus istud haud
paucorum esset, sed ad juris civilis atque status popularis eversionem
pertineret, plures adhuc quaesitores creari, et a quaerendo non prius
desisti, quarn ulcus hoc funditus esset exstirpatum. Praeterea tota
civitas trepidabat, unoquoque de se metuente: praeco enirn quam
primum proclamasset, licere jam senatui in curiam redire, signumque
detraxisset, protinus a signo detracto, senatus quidem redibat in
curiam, plebeiorum autem nemo in foro manebat, sed unusquisque
domum festinabat, metuens ne comprehenderetur. Malis hisce
reip. domesticis illectus Dioclides ad> cupiditatem turbarum cien-
darum per quas ipse cresceret, et ad spem novarum rerum erectus,
ultro ad senatum intronuntiavit, se nosse qui Hermas mutilassent,
et esse ad trecentos numero; unaque, qui vidisset atque negotio
cum gereretur intervenisset, exposuit. Atque his ego vos, viri,
rogo ut animum attendatis, a vestraque memoria requiratis num

