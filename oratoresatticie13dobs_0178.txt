166 LYSlAE

petere nulli dubitarint? Lacedaemoniorum cum sociis confligebant,
quo hos ipsos quibuscum confligebant in libertatem vindicarent:
victoria enim si potiti fuissent, victis paria secumjura contribuissent;
adversa autem fortuna subversi certam servitutem stabilemque Pe-
loponnesi incolis pone se reliquerunt.

15. Illis itaque quidem, Peloponnesiis puta, hac sorte utentibus
vita quidem fuit miserabilis, mors autem optabilis: nostri vero, et
adhuc cum superessent et nunc fato suo defuncti, beati sunt ha-
bendi atque suspiciendi, ut qui in bonis virtute majorum partis
educati eorumque exemplis instituti, postmodum adultiores facti,
majorumque gloriam salvam conservarunt et suae virtutis docu-
menta ediderunt. Multis enim splendidisque decoribus patriam
· ornarunt, acceptas aliena culpa labes sustulerunt, bellum a finibus
longe sub1noverunt3 vitae denique finem imposuerunt eum, quo
virum quemque bonum decet suam obsignare, persoluta patriae edu-
cationis mercede, quanquam moerore et luctu educatoribus relicto.
Quapropter eorum desiderio angi superstites par est ipsosque suam
sortem lamentari, cognatosque defunctorum de vitae postmodum
degendae caligine atque tristitia miserari. Ecquae enim illis reliqua
sacta est hilaritas? qui eos extulerint tantos viros, qui, prae virtute
pensi nil habentes, vitam ipsi suam projecerint, uxores maritis vi-
duarint, liberos patribus orbarint, fratres cum patribus atque ma-
tribus desertos et desolatos reliquerint. Ego vero, in tanta malo-
rum et multitudine et atrocitate, liberos tamen eorum nullus dubito
beatos praedicare, eorumque sorti invidere, quos aetatis infirmitas
jacturae sensu in ejusmodi patribus factae privet: at parentum, a
quibus hi nunc humati procreati sunt, me miseret, natu grandio-
rum quam ut oblivisci suorum damnorum possint. Ecquid enim
excogitari queat acerbius quam hoc, ut, quem tu genueris atque
educaris, eundem ipse tute tuis manibus ubi humaveris, spe omni
careas, invalido corpore, desertus ab amicis, necessariis vitae adrni-
niculis exutus, et, a quibus antea beatus fuisses praedicatus, eorun-
dem nunc commiseratione gravatus? Eccui mors non sit tali vita
desiderabilior? Quo enim illi viri erant fortiores, hoc superstitibus
luctus fit acerbior. Cui luctui ecquid tandem unum est, quod
modum imperare debeat? ubinam eos oportebit moestitiae finem
facere? Reine publicae in malis? Atqui refricabunt haec publica
mala haec privata ulcera. Num publicis in gaudiis? Atqui satis
ad moestitiam ciendam hoc est, ut e liberorum tuorum tibi erepto-
rum virtute alios videas fructum laetitiae percipientes· Num in
malis privatis cuique suis? ecqui laetentur, videntes, quibus olim
amicis usi fuissent, eos nunc paupertatem atque solitudinem suam
devitare, inimicos autem calamitatibus suis illaetari ab iisque ad
insolentiam efferri? Una haec mihi superesse videtur ratio, qua

