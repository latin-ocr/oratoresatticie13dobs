338 LYSIAE CONTRA ERGOCLEM.

nostri magistratus sunt faciunt, ut multo nunc diriora toleremus
quarn unquam ab ipsis hostibus toleravimus.

4. Atqui nostis, in fide atque sanctitate vestrorum magistratuum
unicam vobis superesse spem salutis, eaque in parte si minus pro-
spera fortuna utamini, vos funditus et citra spem perisse. Qua-
propter aequum dignumque vobis est, judices, ut ipsi vos mutuis
adhortationibus accendatis ad poenas ab his sumendum quae sumi
possunt saevissimas, et ad confirmandum reliquis Graecis vos datas
noxias in nocentibus exsequi, et velle hujusmodi exemplis magistra·
tus vestros ad continentiam et honestatis studium revocare: id quod
hoc pacto certissime fiet. Et ad haec ego vos equidem adhortor:
vos autem certos oportet esse, meae quidem si concedatis auctoritati,
vos optime vobismet ipsis esse consulturos; sin autem minus, pejo-
ribus civibus usuros. Praeterea‚ Athenienses, nullam vobis habe-
bunt absoluti gratiam, sed omnem nummis vestris, quos ex'aerario
vestro cum essent furati, nunc partem eorum in largitiones insum-
pserunt, quibus sperant judices hujusjudicii corruptum iri: relin—
quetis itaque vobis quidem penes eos simultates, cum minaces ve-
stros vultus tabellasque ad sui condemnationem jam expeditas
recordabuntur; illi autem largitionibus suis salutem suam in acceptis
referent. Denique poenas ab his cum repetetis acerbissimas, tum
facietis, ut Halicarnassenses quoque, et si qui alii male ab his mul·
cati sunt, existiment, per hos quidem se perisse, per vos autem
servatos esse: sin autem hos servabitis, nulli dubitabunt socii vestri
cum proditoribus suis vos collusisse. Quare convenit, vos, Athe-
nienses, horum omniurn memores, una et amicis vestris debitam
referre gratiam et a facinorosis meritam poenam exigere.

