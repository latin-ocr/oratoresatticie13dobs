ANDOCIDIS
DE SUO REDITU

ORATIO.

1. AmA quidem quapiam in re, viri, si sententia non sit eadem
omnibus ad dicendum prodeuntibus, haud equidem mirer: ubi
autem hoc agitur, ut resp. a me beneficio quodam ornetur alio
quopiam modo, quam quo quis alius velit me teterior atque inferior,
ibi mecum alios consentire, alios dissentire, neque sensum omnibus
eundem inesse, id vero arbitror omnium esse indignissimum.
Civitas enim si communis est omnibus in ea commorantibus atque
res civiles tractantibus, necesse est, ut, quae civitati salutaria
eveniunt, cunctis quoque sint civibus communia ad cunctosque per-
tineant. Hoc autem, quod grave et indignum aio esse, nunc fit,
et licet cernere alios id nunc jam agentes, alios paulo post forsitan
. acturos: miror equidem majorem in modum, ecquid tandem sit,
cur hi tam angantur animi, tam urantur vehementer, tam ferant
impatienter, a me boni quicquam ad vos esse perventurum. Opor-
tet eos utique aut hominum omnium tardissimos, aut reipublicae
vestrae malevolentissimos esse. Nam si persuasum sibi habent,
rep. florente, res quoque suas privatas meliore loco futuras esse,
stultissimi sunt omnium, commodis ipsi suis officientes; sin autem
sua sibi habent privata commoda a vestris publicis sejuncta, haud
video, qui possint reip. non infensi esse: arcana cum ad senatum
intronunciassem iis de rebus, quae res exitum si sortiantur, tot
afferent et tanta reip. emolumenta, ut alia nulia possint esse majora,
quanquam ex his ipsis, adversus quos haee mea pugnat oratio, non-
nulli in senatu tum adessent audirentque me documenta senatoribus
proponentem perspicua et certa emolumentorum ad remp. ex ar-
canis meis consiliis proventui-orum, et quanquam eo ibi adessent,
quo, si quid a me secius diceretur, id redarguerunt, tamen neque
illi me erroris ullius convincere poterant neque alius quisquam
convicit: nunc autem consilia istaec mea conantur penes vos in
suspicionem odiumque adducere. Id quod documento est, eos non
sponte sua facere—nam alias tum statim in senatu fuissent ad-
versati —, sed instigatos atque subornatos ab aliis quibusdam, cu-

