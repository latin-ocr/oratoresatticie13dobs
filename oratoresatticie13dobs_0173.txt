FUNEBRIS. , - 161

fuisse mentem aut e continente classiarios illos spectantibus, quibus
perinde etsua salus etexitusaccedentis cominus periculi infidus esset,
aut iis ipsis quibus pugna navalis jamjam pugnanda instaret pro ca-
rissimis pignoribus, pro praemiis victoriae in Salamine depositis3 quos
tanta. nubes hostium undique cingeretâ€šut mortem suis tolerare corpo-
ribus minimum esset in malis praesentibuS, quippe quam praescirent
sibi imminentem, maximum vero hoc, quod indignitates metuerent
acerbissimas, quibus paterent depositi in insula, si ad barbaros belli
fortuna inclinaret. Fieri profecto non potuit, quin in illa circumstante
trepidatione atque desperatione saepe mutuos in amplexus ruerent,
suamque ipsi sortem, ut facile judicatu est, lamentarentur, quippe
qui probe et classis suae mediocritatem nossent, et hostilis magnitu-
dinem coram occulis cernerent, postremo urbem suam scirent ab
incolis desertam, agrum devastatum plenumque barbaris, fanis
deorum ardentibus, nullis denique non terroribus cominus ingruen-
tibus, audientes item Graeco paeani barbaricum obstrepentem, am-
babus partibus suos ad dimicandi fortitudinem adhortationum con-
tentione acuentibus, mixtosque fremitus et ejulatus utrinque caden-
tium, mari cadaveribus obsito, multisque inter se collisis quassa-
tarum navium et amicarum et hostilium ruderibus, sorteque pugnae
navalis ad multum temporis ancipite extracta atque natante, sic ut
sibi viderentur modo cum victoria salutem recuperasse, modo victi
funditus perisse. Credibile hercle est, metu mentes occoecante et
ludente, eos tum opinatos esse cernere quae nulla cernerent, et
multa audire nusquam audita. Quae non tum fiebant deorum sup-
plicationes! quae non concipiebantur victimarum vota! quae non
subibant animos uxorum liberorumque desideria! quae non incessit:
patrum matrumque miseratio! quae non recordatio malorum, auris
reflantibus exhauriendorurn! Ecquis deorum in tanta magnitudine
discriminis non eos sit miseratus? Ecquis hominum sorti eorum
non illacrymaverit? aut fortes eorum fidentesque animi ecquem non
admiratione defixerint? Profecto reliquis illi mortalibus omnibus
antecellebant virtute et capiendorum consiliorum et tolerandorum
in bellis laborum, ut qui, relicta urbe patria, in naves commigraverint,
capitaque sua, numero illa quidem perpauca, innumerabili turbae
Asiaticae tanquam aggerem opposuerint, victoriaque navali potiti
planum universo generi humano fecerint, satius esse inter paucos
secum concordes et jure civili aequo utentes pro libertate dimicare,
quam pro servitute inter multos imperia regia reverentes. Assertae
autem Graecae libertatis momenta, et numero plurima et re gravis--
sima atque splendidissima, hi uni contulerunt haec: imperatorem
puta Themistoclem, virum unum omnium et facundia et consiliorum
felicitate et strenuitate manuum in rebus gerendis praestantissimum
maximeque idoneum, tum naves multo plures quam reliqui omnes
Y

