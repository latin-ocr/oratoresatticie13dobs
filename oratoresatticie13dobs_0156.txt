144 ANDOClDlS

de vivis vos non idem atque de mortuis statuere? Decet quidem Al-
cibiadem (et ab ejusmodi homine nil aliud exspectes), ut, quemad-
modum ipse legumque sanctimoniam etjurisjurandi religionem vili-
pendit, ita vos quoque conetur ad similem rerum sanctissimarum
violationem oratione adducere: dignum item ejus est persona, ut,
quemadmodum alios sine misericordia partim e patria expellit partim
occidit, ita ipse, vos cernens atrocem in se sententiam expedientes,
commiserationem vestram infimis precibus atque supplicationibus
lacrymisque lamentabilem in modum profundendis expugnet. Non
miror hoc in eo, qui facinora perpetravit uberrimis lacrymarum
rivis digna: dubito tamen, atque circumspicio quinam hi sint, quos
speret a se oratione precibusque suis flectendos. Junioresne?
quos apud plebem in invidiam odiumque adduxit insolentiae atque
petulantiae suae foeditate, item eo quod juvenes docuit palaestras
deserere, quo vetustae disciplinae severitas exstincta fuit, nec non
eo quod aetate adhuc immatura rebus civilibus gerendis sese immi-
scuit. Num seniores? a quorum moribus suos babuit qnam dissi·
tissimos, et quorum studia contempsit. In poenis irrogandis non
solummodo habenda est ipsorum peccantium ratio, neque danda est
opera ut hi soli poenas dent criminum meritas, sed hoc quoque spe-
ctandum est, ut reliqui, cum sontes plecti vident, eo justitiae atque
temperantiae studiosiores reddantur. Quodsi ergo ine expuleritis,
meticulosos facietis eos qui jam sunt pudentes et moderati; sin
autem Alcibiadem poena affeceritis, certus sum fore, ut petulantibus
majorem legum reverentiam aequique juris studium acrius injiciatis.

14. Nihil jam, quod agam, superest, praeter hoc unum, ut coram
vobis rerum a me gestarum summa capita brevissimis perstringam.
Legationibus ad Thessalos, ad Macedonas, ad Molossos, ad Thes—
protos, in Italiam denique Siciliamque obeundis, effeci, ut si qui
vobis usquam locorum essent infestiores, eos vobis reconciliarem:
amici vobis qui essent, eos in fide confirmavi: alios ab hostium
vestrorum partibus avocavi. Quod si optimatium unusquisque
idem fecisset, nce perpaucos nunc haberetis hostes· et socios vobis
permultos acquisivissetis. De muneribus a me editis piget com-
memorare, nisi hactenus, ut aiam, imperata me exsequi, sumptus
facientem, non ex aerario publico furtis imminuto, sed e re mea
privata. Victorias reportavi, unam titulo εὐανδρίας, seu fortitudinis
virilis, aliam in cursu cum facibus ardentibus, tertiam in choris tra-
gicis, non caedens antichoregos, neque pudori mihi ducens, me
minus quam leges valere. Tales ego cives multo aio esse digniores,
qui in urbe manere, quam qui emigrare, jubeantur.

