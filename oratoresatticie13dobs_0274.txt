262 LYSIAE CONTRA ALCIBIADEM 1.

dicet, intelligetis; nequam autem eundem esse, e reliquis ejus mo-
ribus vobis jam constitit. Ne hoc quidem est, quod metuatis, ne
urbe ejectus malum vobis injungat: ecquod enim vobis malum det
homo, qui timidus idemque pauper sit, ad res ingentes suscipien-
dasque atque gerendas corporeque animoque torpens et invalidus,
cum necessariis ipse suis dissidens, odiis aliorum oppressus. Quae
omnia faciunt, ut necesse nil habeatis eum reformidare, sed statuen-
dum potius in eo vobis sit exemplum, in quod intuentes cum alii
tum imprimis amici ejus resipiscere discant, qui, cum imperia vestra
gaudeant aspernari, tum studia Alcibiadis imitari ardent, reique
suae familiari male cum prospexerint, tamen concionantes vobis
auctores fieri consiliorum de administranda atque tuenda re vestra
publica non erubescunt.

12. Jam ego hac accusatione quam potui optime defunctus,
probe novi, in hac circumstante corona fore qui mirentur, qui oc· ·
culta hujus Alcibiadis facinora tam sollerter indagare pomerium
ipse autem hic, credite mihi, me ridet, qui ne centesimam quidem
partem dedecorum, quorum ipse sibi conscius est, enumeraverim.
Vos itaque vobiscum et modo a me dicta et praetermissa reputantes,
hoc magis eum condemnate, recordati majestatis eum crimine teneri,
cujus criminis eum ego reum feei, magnamque civitatis esse felici-
tatem si tales a se cives amoliatur. Recita tu [scriba] ipsis [judi-
cibus] leges et jusjurandum et formulam accusationis: istorum
enim memores aequam et justam ferent sententiam.

