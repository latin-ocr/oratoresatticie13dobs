162 LYSIAE

socii, virosque rerum gerendarum peritissimos. Cum his igitur ec·
quis unus reliquorum Graecorum omnium de principatu sive pru-
dentiae sive numeri sive virtutis contenderit? Tulerunt ergo meriti
ab universa Graecia sine controversia proemia atque testimonia rei
optime atque praeclarissime in pugna navali gestae: sed et felicita-
tem sibi pepererunt istis tantis laboribus parem, virtutemque non
adventitiam neque insititiam, sed genuinam e suoque prognatam

patrio solo, exemplo luculento barbaris ex Asia advenis testatam
fecerunt.

9. Tales itaque se in pugna navali cum exhibuissent partemque
periculorum longe maximam soli tolerassent, virtute tamen sua sibi
propria libertatem reliquis quoque communem pepererunt: tempore
post, cum Isthmum obducendo muro sepire atque intercipere insti-
tuerent Peloponnesii, et in salute ex insperato oblata gratulabundi
acquiescerent, sibique jam metu liberati viderentur periculorum a
parte maris imminentium, consiliaque jam agitarent de non interce-
dendo quominus reliqui sub barbarorum potestatem venirent, exar-
descentes nobili quadam indignatione Athenienses, auctores illis
fiebant, si quidem ita facere in animos induxissent, non Isthmum
solummodo occludendi‚ sed universam quoque Peloponnesum moe-
niis circumvallandi. Ipsi enim si a Graeeis proditi atque deserti se
barbaris adjunxerint, neque classe mille navium his opus fore neque
murum Isthmo obductum illis esse profuturum: imperium maris enim
penes regem Persarum esse futurum controversiae atque discriminis
expers. Meliora itaque ab Atheniensibus docti Peloponnesii cum
sibi persuasissent et iniqua se patrare et prava capessere consilia,
Athenienses contra aequa omnia suadere eademque saluberrima,
auxiliatum ad Plataeas convenere; ubi, tametsi sociorum plerique
stationes sub noctem deseruissent, ab hostium expavefacti multitu-
dine, Lacedaemonii tamen a Tegeatis firmati Persas profligarunt,
Athenienses autem una cum Plataeensibus armis devicerunt Grae-
corum eos quos desperata libertate servitutem subire haud puduisset.
Illa die superioribus laboribus cum splendidissimam coronidem im-
posuissent, firmam Europae stabilemque asserverunt libertatem, nullo-
que non in discrimine virtutem suam cum publice approbassent, et
soli per se et una cum aliis, et in continente et in salo, et adversus
barbaros et adversus Graecos barbaris addictos dimicantes, ab om—
nibus, tam quorum in commilitio dimicassent quam adversus quos
arma gessissent, digni sunt habiti, qui principes atque duces Grae·
ciae constituerentur.

10. Tempore autem post, intestino inter Graecos oborto tumultu,
cum ob excellentiam fortunae secundae qua nostri usi aemulationem
omnium concitassent, tum ob invidiam e rerum gestarum magnitu-
dine collectam, magnos quidem spiritus alentibus omnibus, minuta·

