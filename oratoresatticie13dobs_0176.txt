164 LYSIAE

nervos, ut magnus rex non jam aliena appeteret, sed cum de suae
ditionis parte decederet haud contemnenda, tum de reliquis tamen
metueret ne ea male tueretur. Neque triremes per id temporis in-
festae ex Asia inferebantur, neque tyrannus e Graecia exsistebat,
neque Graeca quaepiam civitas a barbaris in servitutem redigebatur:
tantum reverentiae, tantum metus horum virtus reliquis omnibus
hominibus injecerat. Quae sunt eae laudes, ob quas oporteat solos
iis ornatos Graecorum protectores liberarumque civitatum principes
constitui.

12. Verum etiam adversis in rebus virtutem suam extulerunt.
Amissa enim in Hellesponto classe, sive per imperatoris ignaviam
sive deorum arbitrio, quo vulnus impressum est gravissimum et
nobis ipsis illa calamitate afflictis et reliquis una Graecis, paulo post
testatum majores nostri fecerunt in civitatis nostrae potentia salutem
Graeciae versari. Aliis enim principatum Graeciae adeptis, factum
est, ut, qui barbari antehac mare ingredi ausi haud fuissent, hi nunc
in Europam classibus aliis ex aliis inveherentur Graecosque pugnis
navalibus‘vincerenu ut civitates olim liberae servirent, ut tyranni
ipsis imponerentur, alii statim secundum cladem illam qua res uostrae
conciderunt, alii secundum victoriam qua barbari res Graecas percu·
lerunt. Quo constat, dignum fuisse Graecia, ut super hoc tumulo
in funere tum caesorum tonsa capillos et pullata hic compositos
lugeret, velut eos, quorum curn virtute sua quoque libertas elata et
contumulata fuisset: orbatae sic tantis viris Graeciae conditio fuit
miserrima; rex Asiae contra secundis rebus effloruit, ex quo ei cum
novis Graeciae ducibus contendere licuit: Graeciae enim vindicibus
denudatae jugum servitutis est imposituin; regem autem, ex quo
alii Graecis praeesse coepissent, admiratio atque aemulatio incessit
illorum consiHorum quae majores ejus olim agitassent. At enimvero,
ad hos questus et ad hanc miserationem sortis universae Graeciae
communis, magnitudo mali et patriae caritas et animi mei me per-
turbatio imprudentem atque invitum evexit; quare ad alios age pro-
grediamur: convenit itaque illorum quoque et publice et privatim
meminisse fortium virorum, qui, servitutem· fugientes et pro jure suo
pugnantes et pro jure civili adversus dominos illegitimos atque ne-
farios insurgentes, Peloponnesiis omnibus nequicquam adversan-
tibus, in Piraeeum rediere, non a lege coacti, sed a natura invitati,
novisque discriminibus vetustam majorum virtutem imitati, corporum
suorum contentione animorumque fortitudine remp. cum reliquis
quanquam repugnantibus communicarunt, mortem cum libertate
praeferentes vitae in servitute degendae: cladium, siquas ab hostibus
acciperent, non minus eos pudebat, quam iracundia in hostes exar-
serant; malebant mortem patrio in solo oppetere quam in alieno
fortunarum fixas habere sedes, quippe qui pactis sanctissimajuris-

