DE AFFECTATA TYRANNIDE. 3-23

tum vestrum in patriam minus potentiae vestroe quam furori tyran-
norum esse debituros. Oportet itaque superiorum temporum even-
tibus pro futurorum exemplis in capessendis consiliis uti, eosque
libertatis popularis studiosissimos ducere, qui auctores vobis sunt
concordiae tuendae pactis servandis jurejurando confirmatis, existi-
mantes firmissimum hoc esse salutis publicae praesidium, flagellum-
que hostium acerrimum: non enim facile quicquam ipsis contingat
ad cruciatum acerbius, quam ut audiant, nos urbanos a vobis Pirae-
ensibus ad reip. gubernationem admitti, utque cives inter se senti-
ant esse mutua voluntate quasi nullae unquam ipsos intercessissent
simultates. Oportet hoc quoque vos nosse, judices, velle exsules
[h. e. Trigintatyrannos et eorum asseclas] reliquorum civium quam
plurimos et in invidiam adduci et infamia notari, sperantes sic futu-
rum ut a vobis injuria laesi vestris a partibus ad partes ipsorum
transeant; eosque quantivis esse facturos, gratia opibusque apud
vos sycophantas plurimum valere: horum enim improbitatem saluti
sibi fore arbitrantur.

9. Cujus rei documento vobis erunt, quae post Quadringentorum
dominationem evenerunt, si voletis ea ad vestram mentem recorda-
tione revocare. Sic enim intelligetis, quorum hi sycophantae, dis-
cordiarum faces atque tubae, vobis auctores facti sint, ea nunquam
vobis expedisse; quae autem ego suadeo, ea esse ejusmodi, ut formae
reip. gerendae utrique, tam populari quam aristocraticae, nullo non
tempore expediant. Epigenem nostis atque Demophanem et Cli-
sthenem, qui et privatam suam rem e ruinis civium auxerunt, et
publicam noxiis quam plurimis atque dirissimis dilacerarunt. Alios
enim ut indicta inauditaque causa morti daretis, vos impellebant:
aliorum multorum bona ut publicaretis, alios ut urbe expelleretis in-
famia notatos‚hortabantur: mens enim ipsis erat tam laeva tam fla-
gitiosa tam improba, ut criminosos quidem largitionibus corrupti
sine nota transmitterent, insontes autem in judicium vestrum indu-
cerent atque a se condemnatos pessumdarent. Studia haec exer-
cere prius non desinebant, quam civitatem in discordias calamitates-
que quam maximas conjecissent, ipsi autem e pauperrimis ditissimi
essent facti. Vos autem eo contra fuistis animo, utin exsilium actos
inde revocastis sinuque vestro recepistis, infamia notatos in statum
pristinum civilis dignitatis restituistis, reliquis fidem vestram de ser-
vanda pace atque concordia jurejurando dicto obligastis; denique,
si qui, obtinente adhuc priore libertate, civium animos delationibus
falsisque criminibus in odia insectationesque mutuas inflammassent,
eos si vobis licuisset libentius punivissetis‚ quam illos ipsos qui in
tyrannide rerum potiti fuerunt. Recte enim vero, judices, sapien-
terque: constat enim nunc inter omnes, per eorum errorem qni in
oligarchia nefarie remp. tractarunt factum esse, ut democratia revi-

