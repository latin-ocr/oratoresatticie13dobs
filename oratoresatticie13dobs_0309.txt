PRO POLYSTRATO. 297

valerent tantum ut gratiam nobis meritis nostris quoesitam redde-
retis. Verum non nostri solummodo, sed aliorum quoque, eausa:
mites vos atque placabiles acceptorumque beneficiorum memores
et gratiam referre paratos oportet esse: nam erga nos quidem
ingrati si sitis, haud magnum ex ea re detrimentum acceperitis, qui
jam perceptum babeatis virtutis nostrae fructum usuque cognitum
atque perspectum nostrum erga vos animum, vel antequam eo loci
deveniretis ut opera nostra indigeretis; at aliorum contentionem vos
promerendi sic exstinxeritis, quae 'contentio diligentia gratiae meritis
paris referendae accendi vult. Nolite proverbio illi vulgari, quod
proverbiorum unum omnium est nequissimum atque teterrimum,
exemplo vestro fidem atque auctoritatem adstruere; quo proverbio
fertur male passis memoria tenacior quam bene passis insidere.
Ecquis enim imposterum velit horno frugi esse, si penes vos torto-
ribus vestris ampliora sint quarn benefactoribus praemia consituta?
Videte, judices, qua de re agatur. Non hoc agitur nunc istoc
judicio‚judices, utrum rem habituri sitis e fortunis nostris ampli—
ficatam, sed utrum nos, cives bonos et fortes vestrique studiosos,
necne. Olim quidem, donec adhuc pax erat, pater, sedulo fru-
galiterque rem rusticam exercens, censum habebat in propatulo,
tabulis publicis consignatum: ex quo autem hostes in fines Atticos
irruperunt, fortunis omnibus denudati sumus. Et haec ipsa causa
est nostrae erga vos propensae voluntatis: novimus enim, nummis
quidem, qui nulli nobis sunt, nos non posse muletam luere, at
posse fortassean contentione studii vobis inservieudi; cujus studii
nostri poscimus nunc remunerationem.

9. Ubi quis, liberis secum hunc iu suggestum adductis et circum
se stare jussis, vos multis cum lacrymis atque obtestationibus et
lamentis oraverit, ut sibi liberisque parcatis, tum vos videmus in
gratiam liberorum patribus delicta remittere, commiseratione motos,
si una cum patribus liberos quoque capite minui oporteat, quan-
quam ignoratis cujates sint hi liberi adultiores facti futuri, commo-
dine atque probabiles cives, an mali et noxii: de nobis autem certi
estis, non nos modo strenue pro rep. elaborasse, verum etiam
patrem culpa vacare. Quanto igitur est aequius, vos gratia refe-
renda illos demereri quorum voluntates usu vestro jam cognitas
perspectasque habeatis, quam lios promereri quorum de studiis
atque moribus futuris nihil dum certo vobis constet? Evenit nobis
contra, quarn aliis hominibus. Alii per liberos, utrinque adstare
jussos, vos exorant: nos autem patremque ipsosque nosmet vestris
offerimus oculis, judices, rogantes ut, civile jus quo olim salvo et
integro usi fuimus nobis imminuere, eaque-civitate cujus cives
fuimus nos excludere, nolitis. Misericordia potius vos senisque
patris nostrique moveto. iniqua vestra pessumdati sententia, quo-

‘2 Q

