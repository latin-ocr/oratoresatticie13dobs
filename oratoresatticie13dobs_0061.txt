DE CAEDE ‚HER01D1s 49

ipsi erant tortores, iidemque torquendo imperabant ea dicere quae
ipsorum e re esset dici, Donec itaque servum blanda spes lactaret,
fore ut mendacis adversus me denuntiationis fraus sibi prodesset,
perseverabat in ista praedicatione: intelligens autem certam sibi
necem parari, tum demum coepit veritatem usurpare, fassusque est
se ab his impulsum mendaci indicio me infamasse. Ita neque
conatus mentiendi neque candor veracitatis homini profuit, sed
tormentorum acerbitate enecarunt ipsi suum indicem, quo fidentes
me insectantur, qua in re contra faciunt atque alii omnes homines.
Nam alii quidem indicem sibi secundum, si conditionis ingenuae est,
largitionibus cumulant; sin autem servus est, manu emittunt: hi
vero indicem suum praemio necis ornarunt, nequicquam obtestan-
tibus et interdicentibus amicis meis ne facerent priusquam ego
advenirem. Quo constat eos corpore indicis nil indiguisse, sed
solummodo indicio. Metuebant nempe, ne, si veniens ego eundem
servum rursus tormentis subjicerem, ipsorum insidias in caput
meum comparatas proderet: sublato autem illo de medio, una cum
ipso corpore perierat quoque veritatis exploratio, mendacemque
indicinam tantum sperabant valituram ut pro vera habita me per-
deret. Horum tu mihi testes cita. [Testes] Oportebat nimirum,
ni multum fallor, eos buc adducere indicem ipsum, non solummodo
indicinam ejus referre et ore hominis ipsius me coarguere, ipsoque
eo argumento me oppugnare, quod indicem eorum exhibeant, ejus-
que torquendi veniam mihi faciant, nequaquam autem occidere.
Nam hoc facto fidem ipsi sibi derogabant, armis ipsi se spoliabant.
Utra enim nunc tandem servi praedicatione suam in rem utentur?
num priore, an posteriore? et utra earum vera est, num ea qua me
facinus patrasse affirmavit, an qua negavit? Utique, si ex proba-
bili quaestio haec expedienda est, prior praedicatio falsa fuit, poste-
rior vera: semper solent deprehendi posteriores asseverationes
prioribus veriores esse. Mentiebatur itaque servus initio emolu-
menti sui ergo: postmodum vero cernens, tametsi mentiri conatus
fuisset, tamen nihilominus sibi pereundum esse, sperare incipiebat
de salute per veritatis declarationem adipiscenda. In quo eum
opinio fefellit; dicto enim'vero, poenas veraoitatis extremo dedit
supplicio, nullo reperto vindice, qui testimonii veritatem evinceret
testemque tueretur et a periculo liberaret: ego enim non aderam,
pro quo veritas posterioris praedicationis militabat: priorem autem
debilitatum et obliteratum ierant hi: quo factum est, ut e praedi-
cationibus servi res haec nunquam ad liquidum perduci possit.
Reliqui quidem omnes, si qui testimonio cujusdam infamati fuerint,
testem sibi adversum suffurantur, et tum ex hominum conspectu
submovent: hiantem, qui quaestionem de caede Herodis institue-
runt tam acerbam utin custodiam ideo me ducendum curarent,
11

