DE CAEDE HERODIS. 55

tantisper adversariorum praetensioni: verum esto vel maxime
Lycinum Herodem sublatum voluisse: ideone ego mihi persuaderi
passus sum, pro.illo facinus facere, quod ille ipse suis manibus
patrare non auderet? Cur tandem? num, equod, ut ego corpore
valerem eoque par essem periculis obeundis, itaipse copiis nummariis
valens meam operam redimere posset? Non utique: alia omnia:
multo citius ego Lycinum ad partes has agendum permovissem3
quam ille me, secundum id si judicetur, quod in ejusmodi recon-
sentaneum est; locuples enim ego sum, ille pauper: minutum
quidem aes, septem solummodo minarum, die evoluta persolvere
non poterat; quare amici necesse habebant eum stipe collatitia a
custodia liberare. Praeterea non magnus nobis usus mutuus erat;
non certe tantus, ut imperiis ejus quibuscunque famularer: de
quo ut vobis constet, afferam luculentissimum documentum: si
tam carus mihi homo fuisset, ut ejus in gratiam eoque jubente tol-
lendo homine vitam ipse meam in discrimen darem, multo magis
septem illas minas pro eo luissem‚ neque commisissem ut a vincu-
lorum molestiis corpus ei corrumperetur: ego vero minuto hoo
in officio cum ei defuerim, multo minus censendus sum in re tanta
¹ et tam capitali manus meae operam ipsi accommodavisse.

12. Planum jam feci, quoad potui, neque a me neque a Lycino
caedem hanc esse peractam ι sed hoc videntur argumento adversarii
quam maxime nixuri idque acerrime agitaturi‚ quod Herodes tamen
nusquam locorum in conspectum prodeat; et vos ipsi, judices,
mihi videmini percupere audire, quidnam ego illi argumento babeam
opponere. Opponam nempe istaec. Si aliud nihil postulant,
quam ut probabilem aliquam conjecturam edam de ratione qua
potuerit Herodes conspectui hominum eripi, non magis est cur id a
me exigant quarn a vobis3 nam ad me non magis hoc pertinet
quam ad vos, nam ego non magis hoc facinus patravi quam vos
patrastis: sin autem veram rei gestae rationem nosse volunt,
eorum aliquem interroganto qui facinus patrarunt3 nam ab illo
omnium optime atque certissime rem intelligant. Ego, qui non
patravi, si velim hac de re, aut debeam, copiosius disserere, nihil
habeam plus quod dicam, quam haec duo brevissima vocabula,
Non feci ε qui autem fecit, ei quoque perfacile est docere qui res
facta sit, aut si docere quoque noluerit, facile tamen ei est solerter
et belle conjectare seu speciosum praetextum allegare. Nam sce-
lerati sceleribus suis speciosos quoque‘praetextus comminiscuntur
et callida subterfugia praeparant: qui autem non fecerit, ei difficile
est occulta probabili conjectura aperire. Vestrummet ipsorum
adeo mihi videtur unusquisque de re haud comperta interrogatus·
nihilo plus esse responsurus, quam hoc breve, Se non nesse τ et
si tum interrogans instet et ulterius quid exprimere laboret, vos

