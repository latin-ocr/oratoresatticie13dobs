250 LYSIAE

civium fortium et honestorum ad furcam et corvos quibus dignus
esset abire : negabat enim decere, homicidam cum agmine incedere
ad sanum Minervae in arce situm festiva cum supplicatione in armis
procedente. Hoc pacto Agoratus ab AEsimo curn infamia ableg&-
batur. Vera haec a me dici quo v-obis constet, cita tu mihi testes.

TESTES.

Videtis, judices, qua opinione publica, qua fama, quo denique
loco Agoratus penes cives et apud Phylam et in Piraeeo fuerit:
nemo nempe cum eo, ut cum homicida, sermones caedebat, et quo—
minus trucidaretur, unus Anytus intercedebat. Quodsi ergo suam
ad Phylam profectionem jactabit, occurrite ei sic, ut interrogetis,
num Anytus ipsum periculo mortis eripuerit, cum reliqui cives
omnes parati essent sanguine ejus scelera tot et tanta expiare
civiumque manibus parentare; item, num AEsimus scutum ipsi de·
tractum solo afflixerit neque siverit eum triumphali civium pro-
cessioni interesse; denique, num centurio unus aliquis adscriptum
suae cohorti habuerit.

20. Ut autem vos has ejus reliquas frivolas excusationes repu-
diabitis, ita hanc quoque repudietis velim non minus inanem, cum
dicet, nos nimis longo post patratum scelus tempore poenas sceleris
repetere. Nulla enim mihi videtur esse temporis quamvis longissimi
praescriptio, per quam scelera tam atrocia impunitatem adipiscantur:
contra ego arbitror, quicunque sive statim a patrato facinore sive .
diu post in jus vocatus fuerit, eum oportere planum facere, cujus
facinoris reus agatur, id facinus aut a se non esse commissum aut
jure factum. Doceto igitur Agoratus quoque pari modo, aut illos

fortes viros a se non esse peremptos, aut jure peremptos optimo, ·

utpote laedentes majestatem populi Atheniensis. Quod si autem
nos, quidudum debueramus in eum animadvertere, nunc demum
tanto tempore post animadvertimus, habeto nobis ejus rei gratias,
quod se passi simus tam diu, contra quam oportebat fieri, in vivis
superesse, et in lucro tempus hoc ponito: viri tamen illi fortes,
quos sustulit, nil ideo minus propter eum occubuere. Semper est
manetque sicarius eorum, tametsi multo post demum latrocinii
postulatur. · ,
21. Urgere denique Agoratum hoc audio, quodxin libello uocu-
satorio‚ contra se in hac causa exhibito, quae sit causa ἀπαγωγῆς,
cujus modi causae in fures et latrones atque sicarios instituuntur, in
scelere deprehensus dicatur ἐπ’ αὐτοφώρῳ ; homicidam vero ἐπ’ αὺτο-
φὼρῳ se nequaquam esse. Ego vero me nego satis mirari posse
stultitiam hominis, si argumento utetur tarn ficulneo : nam si actioni
ex titulo ἀπαγωγῆς, h. e. in sicarium, ideo minus est obnoxius,
quod libello accusatorio clausula ἐπ’ αὒτοφώρῳ sit adscripta, con·

