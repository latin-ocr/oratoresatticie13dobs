300 LYSIAE

omnes universae classis navigandi celeritate atque felicitate supe·
ravit; id quod documentis gravissimis confirmabo. Primum enim
Alcibiades, quem ego navigationis mihi comitem nunquam obtigisse
pervelim, triremis meae vectura utebatur, quamvis neque amicus
mihi neque cognatus neque tribulis esset. Atqui vos omnes nosse
arbitror, imperatorem, cui quicquid vellet agere liceret, haud facile
aliam in navem fuisse inscensmum, corpusque suum crediturum,
praeterquam ei quae citissime atque dexterrime ageretur. Ut autem
Alcibiadem ejusque collegas adempto imperio privatos feceratis,
classemque cum copiis Thrasyllo caeterisque novem viris ejus col-
legis tradideratis, horum decem virorum nullo non cupiente mea
navi vehi, pervicit tandem Archestratus Phrearrhius ut ea veheretur:
illo apud Mitylenam exstincto, Erasinides ea mecum vectus est.
Atqui navem sic instructam quanti putatis constitisse? quantum aes
absumpsisse? quot noxias hostibus dedisse? quot ornamenta civi-
tati comparasse? Documentum poscitis? ingens enimvero dabo.
In postrema pugna navali, cum classis vestra laceraretur, solus
ego trierarchorum omnium a vobis laudem merui — nam trierarchi
quoque tum perinde atque imperatores re turpissime gesta in offen-
sionem vestram incurrerunt, quod ambo pariter socordia et impru-
dentia sua istam vobis tantam atque tam insanabilem plagam con-
traxissent; nolim itaque vos aegre ferre rei mihi gloriosae factam a
me commemorationem —, solus ego tum (nam imperator nave mea
tum nullus vehebatur) non solum navem meam salvam in portum
vestrum reduxi, secl etiam Nausimachi Phrearrhii navem, quam e
periculo et manibus hostium eripueram. Felicitatem hanc atque
laudem propriam non secundae fortunae temeritati, sed sapientiae
institutorum meorum debeo: habebam enim toto illo mei trierar-
chatus spatio mecum liberalitate mea obstrictum Phantiam guber-
natorem, qui Graecorum omnium gubernator dexterrimus atque
felicissimus tum habebatur3 sed remiges quoque comparaveram
isto gubernatore dignos paremque illis reliquam navalium mini-
strorum familiam. Vera haec a me dici, nostis quidem vos omnes,

quotquot tum temporis militiam ibi locorum tolerabatis3 verum-
tamen cita tu mihi Nausimachum.

TESTIMONIUM.

Naves universae isto e praelio servat-ae sunt numero duodecim,
quarum unus ego duas opera mea servatas in portum vestrum re-
tuli, meam atque Nausimachi triremem.

3'. Pro tot igitur tantisque discriminibus vestri causa toleratis
ornamentisque a me in remp. collatis, rogo nunc non munus, ut
reliqui rogare solent, sed licentiam solummodo fortunas meas im-
posterum salvas possidendi, existimans non mihi majori quam vobis

