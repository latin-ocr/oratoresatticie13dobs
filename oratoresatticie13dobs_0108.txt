96 ANDOCIDIS

τοὺς ἀτίμους, honore privatos, ἐπιτίμους reddere, hoc est, pristina
gaudentes juris civilis usura et honore status forensis: cujus sen·
tentiae factus est auctor Patroclides. Honore autem carentes qui-
nam et quotuplices suerint, et quibus modis quibusve de causis ho-
nore status forensis mulctati, id vos docebo. Standi in foro jus,
· seu honorem, amittebant primum aerarii, seu pecunias aerario publico
debentes: sive quod, honorum a se gestorum acta et rationes ap-
probare cum nequissent, ideo mulctae pecuniariae essent condemnati:
sive quod ob aliena bona per vim et nefas occupata atque detenta
mulcta ipsis fuisset irrogata, quam non luissent, sive ob actiones
majestatis vel perduellionis injustas et illegitimas adversus insontes
susceptas3 sive quod mulctis arbitrariis‚ si quas magistratus sine
legum auctoritate et sine judiciorum interventu irrogassent, haud
satisfecissent; sive quod, quae a rep. vectigalia redemissent, eorum
pactas mercedes non dependissent; sive quod pro aliis fidejussores
aerario facti fuissent: his omnibus quocunque titulo seu pecuniam
seu mulctam aerario debentibus ante nonum anni mensem evolutum
erat debitum luendum, sin minus, duplum debebant et ipsi honore
in foro versandi privabantur et bona ipsorum publice vaenibant.
Unus hic erat modus conditionis inhonestae [seu capitis imminutio
major] : alter modus iste est, cum corpora quidem ipsa delinquen-
tium honore in soro standi et in concionem conveniendi carent,'bona
autem ipsis quae possident salva manent: hoc genere ignominiae
notabantur, ob furta [in rep. puta] aut ob munerum acceptationes
mulctae damnati: hos oportebat et ipsos et ex ipsis natos honore
carere: item quotquot ordinem in acie deseruissent, aut criminis
essent convicti α’στρατείας [h. e. quod plane in castra non exissent,
cum reliquis, cum quibus exire ab imperatoribus jussi fuissent] aut
δειλίας [h. e. quod pavidi et imbelles fuissent] aut ἀναυμαχίου [h. e.
quod militiae navali vocati nomina non dedissent ut debebant]‚ item
quotquot scutum abjecissent, aut ter fuissent in judicio condemnati
falsi dicti testimonii aut ementitae in jus citationis, nec non qui pa-
rentes male et injuriose atque inclementer tractassent: hi omnes,
quoad corpora quidem inhonesti erant, seu honore carebant, bona
tamen ipsis sua salva manebant. Rursus alii [qui erat minimus et
levissimus modus imminuti capitis] honore carebant, seu infamia
erant notati, κατὰ προστάξεις h. e. secundum praecepta, seu quadam
tenus sub certis conditionibus denuntiatis et imperatis: hi non fun-
ditus erant capite minuti, sed solummodo quoad partem ejus aliquam,
e. e. milites, si qui sub tyrannide triginta virorum in urbe atque mi-
litiae functione mansissent, hi caeteris quidem juribus perinde atque
reliqui cives fruebantur, verum jure in concione standi aut sena-
torios honores ambiendi iisve fungendi carebant. Hactenus illis
erat honos imminutus vel ereptus: nam haec erat ipsis πρόσταξις, seu

