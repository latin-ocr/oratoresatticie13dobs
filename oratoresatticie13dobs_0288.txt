‘276 LYSIAE

et reliquarum virtutum in honore esse oportuisset. Tanta penes
Pausaniam erat nostri commiseratio, tam alte in ejus animum per-
suasio de indignitate atque atrocitate injuriarum nobis oblatarum
descenderat, tantus invaserat contemptus atque aversatio tyranno·
rum, ut cum ab his missa nomine hospitalis coenae munera repu-
diaret tum a nobis missa admitteret. Non ergo indignum atque
nefas sit, hostibus quidem iis, qui ad tuendam atque constabiliendam
optimatum dominationem venissent, pueritiam nostram commisera-
tionem movisse : nunc autem, hoc aetatis agentes nos, post tot edita
tantaque nostr-ae erga remp. voluntatis documenta, a vobis, o judices,
qui estis aequi juris civilis vindices atque statores, bonis omnibus
spoliari; nos, quorum majores pro libertate vestrae plebis mortem
oppetierint?

5. Certus surn, judices, Poliuchum summi facturum, si sibi
contingat, hoc certamen ex animi sui sententia decertare3 ideo
solummodo, quo praeclaram habeat opportunitatem et ad cives et
ad peregrinos suam jactandi potentiam, qua tantum valuisset, ut
vos eosdem permoveret ad contraria vobismet ipsis sciscendum iis
de rebus, de quibus ipsi vosmet sanctissima jurisjurandi religione
obligassetis. Permanabit enim tum rumor ad omnes, Poliuchum
esse eum qui, cum nuper auctoritate sua perfecisset ut decreto
publico mulcta mille drachmarum ei sanciretur si quis fundum
nostrum proscribere auderet, nunc legem pertulisset eodem de fundo
nostro publicando: quo factum esset, ut Athenienses accusari pos-
sent, contra formulam juris, utroque in decreto, eodem auctore,
contraria scivisse. [Leges enim vetare, duas leges in legibus haberi
sibimet repugnantes] Non ergo turpe sit, cum Lacedaemoniis
quidem inita pacta vos sancte servare, decreta autem inter vosmet
et vestri causa facta tam prompte rescindere? et pacta quidem
vestra cum Lacedaemoniis rata, vobismet vero cum ipsis antiquata
habere? et rursus vosmet ipsi tam suspicitis, ut reliquis Graecis
graviter succenseam, si quis eorum pluris Lacedaemonios quam vos
faciat, erga cives autem vestros committetis ut fides vestra videa-tur
esse intutior atque fluxior quam erga hostes?

6. Sed hoc inprimis stomacho dignum est, sedentibus ad clavum
reip. has esse mentes, haec studia, ut oratores non ea suadeant quae
reip. quam maxime conducant, sed auctores vobis fiant ea sciscendi
unde ipsi quaestum faciant uberrimum. Vestrae quidem plebi si
expediret, aliis quieta bonorum suorum possessione perfruentibus,
alios proscribi, merito vos orationem nostram contemneretis: jam
vero vestrum nemo unus est omnium, quin in hoc consentiat, con-
cordia majus aliud bonum reip. nullum esse, discordiam autem et
bellum civile matrem malorum omnium, nullamque rem aliam di-
scidiacivium atque contentiones inter se gignere crebriores atque

