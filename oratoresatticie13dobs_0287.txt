DE BONIS FRATRIS NICIAE. 275

moenium vestrorum ruinas vestris manibus discerptorum‚ classem
vestram in potestatem hostium deditione venientem, plebem vestram
jugum servitutis subeuntem.

3. Pari modo haud multo post Niceratus Niciae filius, frater meus
patruelis, ob benevolentiam qua plebem vestram amplectebatur,
comprehensus a Trigintaviris mori coactus est, non quo tyrannis
aut ob genus aut ob facultates aut ob aetatem indignus communione
principatus haberetur ; sed. quod ea essent et ipsius et majorum de
plebe vestra merita, ut, ne si vellet quidem, formam gubernationis
mutatam appetere posset. Norant enim tyranni universum Niciae
genus ob partes, quas illud genus in rep. secutum esset, semper in
honore atque reverentia fuisse habitum, saepe pro salute vestra pe-
ricula adisse, grandes collationes pecuniarias de suo ad necessitates
reip. contulisse, munera edidisse splendidissima, nullas unquam a
rep. sibi demandatas partes defugisse sed omnes lubenti animo
exsecutos esse. Jam quinam alii nobis sint miseriores futuri, si
sub tyrannis quidem benevolentiae erga plebem poenas morte lueri-
mus, restituta vero plebi libertate bonis privemur quasi poenas
malevolentiae nescio cujus debentes.

4. Diognetus ipse quoque, a calumniatoribus atque delatoribus
in suspicionem odiumque tyrannorum adductus, mortis quidem
periculum fuga elusit, nulla tamen animi vobis infesti indicia illo
in exsilio edidit; non cum sociis exsilii, qui haud pauci erant,
vestram urbem oppugnatum venit, non Deceleam occupavit: deni-
que nullum unquam ad vos incommodum ab eo profectum est
neque exsilium tolerante neque domum reverSO, sed tanta fuit ejus
virtus, ut sceleratos a quibus vexati essetis ardentiori etiam odio
prosequeretur, quam caritate amplecteretur eos quibus beneficium
reditus in patriam deberet. obtinentibus tyrannis, honores gessit
nullos; ut primum autem Lacedaemonii in Academiam venerunt,
Pausania duce, assumptis Nicer-ati filio nobisque qui tum adhuc
pueri eramus, accessit ad Pausaniam, cujus in genua cum Nicerati
filium imposuisset, nobis circum adstare jussis, miserabili ad Pausa-
niam reliquamque coronam oratione exposuit quantas tolerassemus
injurias et quautam sortis duritiem, rogavitque Pausaniam, ut ami-
citiae memor hospitiique quod ipsi cum necessariis nostris interces-
sisset, nobis succurrere atque oppressores ulcisci dignaretur. Qua
orationis gravitate atque miserabilitate injecta fuit Pausaniae menti
quaedam erga plebem nostram propensio, ut mala genti nostrae a
tyrannis oblata circumstantibus amicis pro exemplo proponeret,
unde discerent quam flagitiosi et conscelerati homines hi tyranni
essent. Clare enim jam perspicueque constabat Peloponnesiis qui
turn una cum Pausania nostram ad urbem venerant, non pessimos
civium peremptos fuisse, sed eos quos et generis ergo et divitiarum

