CONTRA PHILOCRATEM. 341

esse, malevolum erga vos animum non exuent, existimantes praeter
publicas calamitates aliud nihil esse quod metu se liberet rationis
rerum a se gestarum vobis tandem aliquando necessario reddendae.

4. Quid? quod autumo, judices, jus aequum et verum hac in
causa si obtineat, non satis esse ut Philocrates peculatus postuletur,
sed etiam oportere, ut necessitas pro capite dicendi ipsi imponatur.
Et profecto grave sit atque non ferendum, si, cum privatis et mi-
nutis in causis furtorum conscii poenis teneantur iisdem quibus fures
ipsi, tum Philocrates, qui Ergocli conscius sit et peculatus et cau-
ponatus jurium vestrorum, non modo non eadem poena qua. ille
afficiatur, sed insuper quoque mercedem nequitiae ab ipso in celandis
-Ergoclis furtis demonstratae ferat habeatque relictam ab illo sub-
stantiam. Sed est alia adhuc quoque causa, judices, ob quam vos
par est hunc Philocratem ejusque consortes punire, quos nil puduit
vestram castitatem contumeliosissimis sermonibus infamare, ac si
cupidi venalesque sitis. Superiori enim judicio populi, cum causa
Ergoclis in concione agitaretur, dictitabant quingentos e Piraeeo
esse largitionibus a se corruptos, et in urbe alios mille et sexcentos
numer03 magisque se suis opibus fidere, quam peccata sua refor-
midare, prae se ferebant. Fecistis vos quidem jam tum, cum Ergo-
clem condemnaretiS, his planum atque testatum, verum ad omnes
homines etiam declarandum vobis est, nullam esse pecuniarum
tantam vim, quae vos ab eorum castigatione avocet, si quos in male-
ficio deprehensos vestrarum tabellarum potestati obnoxios nacti
sitis. His negate facultatem vestra bona. furandi atque diripiendi.
Haec ego vobis suadeo, ad haec vos cohortor. Nostis enim vos
omnes Ergoclem cum classe hinc discedentem hoc sibi habuisse
propositum, utrem faceret quam amplissimam, non ut largitate atque
magnificentia suae erga remp. liberalitatis gloriam quaereret: nostis
item bona Ergoclis penes alium nullum esse, quam penes hunc
Philocratem. Quod si ergo sapitis, operam dabitis ut ab eo bona
vestra recuperetis.

