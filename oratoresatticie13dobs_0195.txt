CONTRA ANDOCIDEM. 183

sisse. Vosne ergo, Andocidis injuriis ipsi laesi, ritus et jura vestra
minoris facietis quam alii faciunt? Tanto est hujus Andocidis erga
deos impietas, quam Diagoree Melii fuit, atrocior, quod Diagoras in
aliena fana ludosque orationis solummodo profanitate grassatus est,
Andocides autem facinorum in sua putria sacra. Oportet itaque,
vos, Athenienses, in cives vestros, circa religiones deorum delin-
quentes, severius quam in peregrinos animadvertere: injuria enim
altera est adventitia, haec autem domestica. Dedecus hoc stultitiae
ad vos ne admittite, ut, cum criminosos impune sinatis abire eos
quos in potestate habeatis, tum, si qui fuga se vestrae animadversioni
subduxerint, eos venemiui atque comprehendere laboretis, talenti
praemio per praeconis vocem ei proponendo, si quis impium hominem
aut vivum adhuc et spirantem ad vos adduxerit aut perempti caput
pertulerit. Sin minus, videbimini Graecis vestram erga deos pieta-
tem inanium verborum ludibriis jactare magis, quam rebus ipsis in
poenis sacrilegorum exsequendis approbare velle. Neque cavit
Andocides, ut intra moenia urbis patriae impietatis suae offensio sub-
sisteret atque contineretur, sed ad Graecos quoque universos suum
deorum contemptum palam jactavit, atque velut insultabundus de-
claravit nullum a se deorum numen haberi. Neque enim in terra
continente se continuit, tanquam poenas facinorum suorum metuens
in undis se manentes, sed, veluti se fidens deosque ad ineundum
secum certamen provocans, in mare se demisit, naviculariae facti-
tandae animum adjecit, navicularia exercenda mare intutum atque ¹
infestum reddidit. Verum deus eum ad locum supplicii tolerandi
velut obtorto collo attraxit, quo per causam mei ad loca reversus
criminum commissorum ipsi conscia meritas tandem poenas daret.
Et mox daturum profecto confido: quod si tamen minus id evenerit,
ego equidem haud sim miraturus. Neque enim deus delicta in
continenti punire solet: verumtamen, quanquam hoc quod vos
exercetis judicium mere humanum est, hoc est, incerti et fallacis
exitus, quippe quod multimodis fraudibus ludi atque perverti queat,
deorum tamen judicium qui aut falleret aut perfringeret, nemo un-
quam fuit. Id quod ita esse mules ego e documentis colligo, cer·
nens alios quoque sacrilegiorum reos, quamvis lento et multo post,
at certo tamen et inevitabili supplicio satisfecisse, et ipsos et eorum
posteros majorum piacula suis capitibus luentes. Interea deus sce-
leratis terrores multos atque discrimina multa immittit, per quae
factum est, ut, impatientes malorum a quibus liberari gestirent, in
mortem ruerent. Deus autern ne mortem quidem vitae infinitis
molestiis et cruciatibus exercitae portum aperit quo confugiat, sed
ad tartara mittit manes defunctos dirius etiam excruciandos. Lon-
gius ne abeam, hujus ipsius spectate vitam Andocidis, ex quo
sacrilegii se reum fecit, num qua sit alia vita ejus similis. An-

