160 LYSIAE

indicare: potuerat pedestres copias per Hellespontum, qua fretum
est angustissimum, super mille navibus ex Asia in Europam traji-
cere, sed noluit, ratus, illam moram sibi quam vellet diuturniorem.
forez quapropter, et terminos a natura rerum fixos et coelestia
ostenta deorumque admonitiones et humanas auctoritates asper-
natus, viam sibi per mare communivit, et invitae continenti per
agros suos navigationem extorsit, Hellesponto ponte juncto, et
Atho monte perfosso, nemine resistente, sed aliis necessitati ce-
dentibus, aliis ultro commune decus prodentibus. Illi enim de—
pellere vim, cum vellent, suis viribus non poterant, hi corrumpi se
largitionibus passi fuerant; metu illos, hos lucri spe ducente.
Athenienses autem, in rebus Graeciae tam conclamatis, cum classe
ad Artemisium occurrebant, ad sistendum incendium ; Lacedaemonii
vero, cum nonnullis sociorum ad Thermopylas hosti se opponebant,
sperantes per locorum angustias futurum, ut meatum tuerentur.
Discrimine defungentes sub idem tempus ambo, Athenienses qui-
dem e praelio navali superiores discedebant, Lacedaemonii autem .
infortunio percellebantur, non virtutem illi quidem suam passi desi-
derari, verumtamen falsi opinionis, quam concepissent de numero,
et eorum adversum quos erant certaturi, qui numerus ipsorum ex-
spectationem longissime exsuperabat, et eorum quos a se tuendos
speraverant, qui numerus multis partibus erat sperato minor; sic,
ab hoste non victi, occubuerunt in statione quisque sua. Alteris
itaque ab adversa fortuna subversis, alteri per fauces patefactas
infusi, adversus hanc urbem procedebant: majores autem nostri,
audita Lacedaemoniorum clade, trepidantes in ista rerum quibus
septi deprehenderentur procella, certi cum essent futurum hoc, ut,
sive pedestri itinere hostibus occurrant, hi classe mille navium
invecti urbem viris denudatam occupent, sive in naves ipsi inscen-
dant, urbs pedestribus hostium copiis praeda fiat: negatum autem
sibi videntes, muniis ambobus una fungi, hoc est, et hostem de-
fendere et in urbe praesidium idoneum relinquere; proposita ge-
mina conditione, utrinque dura, et patrio solo excedendi, et in
castris hostIum operam navandi jugo servitutis Graeciae cervicibus
imponendo; satius existimantes esse, cum virtute libertate gau·
dere, tametsi jejuna et inope, quam servitutem tolerare turpem,
tametsi splendidam et copiis rerum affluentem, maluerunt in Graeeiae
gratiam urbe exsulatum ire, quo possent altera cum parte hostium
seorsim dimicare, neve cogerentur ambabus cum partibus simul de-
certare: liberis itaque atque uxoribus matribusque in Salamine de-
positis, congregabant reliquorum quoque sociorum navales copias.
Diebus non multis post adveniebat hostium quoque et pedester ex—
ercitus et classis: O quanto tum et quarn diro discrimine super
Graeciae libertate decertatum est! quam existimatis tum fuisse

