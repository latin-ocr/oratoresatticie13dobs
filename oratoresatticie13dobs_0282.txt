270 LYSIJE PRO MANTITHEO.

depoposcerim. Id quod eo non feci, quo rem levem atque conte·
mnendam ducerem cum Lacedaemoniis dimicare, sed qu0‚ si forte
aliquando iniquiorem aliquam in causam in foro agitandam per
nefas conjiceret, jus ego meum hoc facilius impetrarem, quod vos
omnes his meae virtutis exemplis moti fortem me strenuumquejudi-
caretis. Adscendite vos mihi horum futuri testes.

TESTES.

5. Quaecunque postmodum susceptae sunt expeditiones bellicae,
ab earum nulla abfui: copiae si quae usquam locorum emitterentur
ad praesidendum in castello quopiam, etiam illis interfui; quoquo
exiretis, inter primos in viam me dedi, et in redeuntium postremis
fui. Atqui gloriae cupidos et temperantiae deditos ex hujusmodi
documentis virtutis spectare oportet, non ideo odisse, si quis lingua
sit paulo promptior et subferoculus: mores enim hujusmodi suba-
grestes, quorum laboro invidia mihi concitata, nemini neque publice
neque privatim nocent: contra pro patria dimicare prompti, quam
plurimum vobis omuibus prosunt. Decet ergo, senatores, non e
forma quemque habituque corporis in oculos incurrente neque amare
neque odisse, sed e facinoribus animum spectare: multi enim, quibus
vox est submissa, oratio verecunda et concisa, incessus sedatus et
ad pudorem compositus, magna vobis saepe numero mala concita-
runt; alii, contemptores ejusmodi ineptiarum, multis magnisque
vos ornamentis cumularunt.

6. Animadverti quoque, nonnullos hoc moleste ferre, quod ego
adhuc adolescentulus cum populo tamen agere sustinuerim. Sed
accipite meas excusationes. Primum pro fortunis meis omnibus
causam in concione dicere coactus sum: deinde, quanquam ipse
memet sentio ad orationis aliquam insolentiam a gloriae cupiditate
ultra quam par esset evectum, in loco tam lubrico me labi mirandum
non erat, qui, cum majorum meorum erga remp. voluntatem recor-
darer, nullos non honores adeptorum, nullis non muniis functorum,
tum vos arbitrari viderem -— oportet enim id fateri, quod res est—
solos mei similes aliquo in loco atque censu esse habendos: videns
itaque vos ea mente praedit0s‚ ecqui non efferret pro rep. et agendi
et loquendi fiducia? Ecquid tandem quoque. vos hujusmodi homi-
num, cujusmodi ego vobis videor esse, poeniteat‘? Acquiescens ita-
que vestro de me judicio, reliquorum fremitus tanti non saciam3
qui ecquid tandem mihi nocebunt? Non ipsi sunt hujus causae
cognitores, sed vos estis.

