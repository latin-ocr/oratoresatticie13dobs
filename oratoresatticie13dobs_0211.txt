ADVERSUS FAMILIARES. 199

curn spe atque proposito contumeliam mihi adspergendi dixistis
(quanquam contumeliam quidem mihi minus adspersistis, quam
vosmet ipsi ridiculos ea dicendo fecistis), ea referre satis habebo.

3. Vobis nimirum invitis, id quod aiebatis, ego memet per vim
vestris circulis ingessi et sermonibus· immiscui, et, nihil cum relin-
queretis intentatum, nulla tamen machina liberari ab importunitate
mea poteratis; hae nempe vestrae sunt querelae: novissime Eleu-
sinem me vos esse comitatum invitos, cum illuc ludos spectatum
proficisceremini. Quae dicentes, sperabatis quidem in dedecus
meum cessura, verum ipsimet summam vestram denudabatis tar-
ditatem atque importunitatem, qui, quo tempore hominem clande-
stinis probris arrodebatis, eodem eundem palam in amicis numera-
retis. Decebat enim aut vestram ab hoc homine maledicentiam re—
movere aut eum a vestra consuetudine arcere, eique disertis verbis
congressibus vestris interdicere. Sin autem hoc turpe ducebatis,
qui poterat maculam vobis adspergere consuetudo hominis, cui fa·
miliaritatem renunciare indecorum putabatis ’ἔ Atque quamvis altis-
sime superioris meae vitae cursum memoria atque cogitatione reme-
tiens, nihil invenire potui ejusmodi, cujus causa consentaneum fuis-
set consuetudinem meam a vobis contemni. Neque enim, vos
cum cernerem sapientissimos, tum me videbam insipientissimum ;
neque vos amicorum multitudine florentes, me desolatum et abje-
ctum; neque vos locupletes, me nudum et mendicum; neque rursus
vos gratia potentes, dignitate illustres, me invisum atque invidia
publica oppressum; neque vestras fortunas recto stantes talo, ‚
meas labantes et inclinatas. Ecqua igitur ego probabili ratione
inductus suspicari poteram, vos congressibus meis gravari? Est
hoc quoque scitum commentum, quod nuncius hac de re necessa-
rios arctissime mecum conjunctos certiores fecit, quos praevidebatis
mihi renuntiaturos esse. Arguta enim vero stropha: honestius
nempe sic, ‘quam si omnes vos ipsi, circumstantes, vosmet accusas-
setis atque reprehendissetis, quod volentes improborum familiari-
tate uteremini.

4. De eo quidem, qui retulit, nil egeritis percontantes. Primum
enim id facientes, rem vanam et stultam facietis: interrogabitis
*enim me id quod jam nostis: ecqui enim ignoretis eum, ad quem
illam invidiosam de qua nunc agitur orationem habuistis? Tum
trifurcifer ego sim, si majori etiam perfidia ego vobis indicem pro-
dam, atque index vos mihi prodidit. Ille enim studio et caritate
mei necessariis meis probra vestra retulerat, vos autem odio mei
studioque mihi nocendi probra illa de me ad eum jactaveratis.
Quibus ego si diffisus essem, operam dedissem ut certo explorarem ;
jam vero nil attinebat, certus eram vera illum retulisse: ita recen-
tiora haec malevolentiae erga me vestrae indicia vetustioribus illis

