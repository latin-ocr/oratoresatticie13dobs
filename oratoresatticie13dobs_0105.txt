DE MYSTERIIS. 93

turpi mortis genere et summa cum infamia mihi erat moriendum,
pro sacrilego, tametsi sacrilegium nullum commisissem; tum im-
pedire non potuissem, quominus pater periret et sororis maritus et
reliqui cognati et tot numero consobrini, quos omnes unus ego pes-
sumdedissem silentio meo, aliena crimina celante. Quos enim Dio·
clidis mendacium in carcerem conjecerat, eos inde liberandi atque
extrahendi nulla patebat alia via, praeterquam haec, ut Athenienses
totam rem ex ordine ut vere gesta fuisset ex me intelligerent: quod
si ergo, quae hac de re auditu comperta haberem, ea reticuissem,
factus fuissem illorumque homicida, et trecentorum praeterea civium
Atheniensium, et civitas malis mersa fuisset ineluctabilibus. Haec
evenissent, si tacuissem: exponendo autem rem ut vere erat gesta,
consequebar istaec, ut et ipse salvus abirem, et patri salutem red-
derem caeterisque necessariis, et civitatem terroribus malisque teter-
rimis eriperem. At quatuor tamen viris a meo indicio erat exsu-
landum; at illi meriti hanc poenam erant criminibus, quae com-
miserant: reliqui a me indicati, a Teucro quoque jam dudum ante
fuerant indicam ut, qui hoc e numero aut morte mulctati sunt aut
in exsilium ierunt, censendi sint, non magis ob meum, quam ob
Teucri indicium, hanc illamve poenam tolerasse. Haee itaque pen-
sitans ego, viri, atque inter se comparans, malorum praesentium
inveniebam levissimum, utquam citissime rem ut gesta esset ex-
ponerem et mendacia Dioclidis coarguerem, eoque inimicum ul-
ciscerer, qui nos quidem pessumdatum iret, civitatem autem cir-
cumventum, cui sic illuderet, ut, quam labefactaret, ab ea summus
euergeta haberetur praemiisque cumularetur. Professus itaque in
senatu sum me scire sceleris auctores, et exposui facta fidemque
meae expositioni afferendis argumentis addidi; compotantibus ni-
mirum aliquando nobis Euphiletum auctorem consilii factum esse
de Hermis mutilandis, me autem intercessisse: rem itaque tum qui-
dem omissam fuisse ob intercessionem meam; tempore post autem
idem ad eandem rem exsequendam absentia mea abusus est: erat
nempe mihi equuleus; in hunc ego in Cynosarge inscendere volens
labebar et claviculam confringebam et contusionem in capite acci-
piebam, ut necesse esset me lecticae impositum pedibus alienis
domum referri; Euphiletus ibi, sentiens me ad coetus consuetos
non amplius convenire posse, persuadebat reliquis compotoribus,
ad participandum facinus me quoque tandem oratione sua esse per-
motum, fidemque sibi despondisse de opera navanda, nominatim de
illo Herma, qui est ad fanum Phorbantis, truncando recepisse. Quae
omnia Euphiletus mentiebatur, de suo commentus, quo ipsis im-
poneret: quo factum est, ut Hermai-um, quotquot Athenis sunt,
omnium unus ille solus non mutilaretur, qui, a tribu AEgeide dedi-
catus, prope domum nostram paternam avitamque stat et superest

