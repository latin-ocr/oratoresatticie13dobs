CONTRA ANDociDEM. 185

[e navigatione, quae ipsi ordine temporum secunda fuit] relatus
hanc in urbem Andocides, jam restituta gaudentem libertate [qua-
dringentorum tyrannide sublata] prytanas largitionibus corrupit, ut
se huc ad concionem producerent cum eaque agendi veniam da-
rent: vos autern non solummodo restitutionem in integrum roganti
denegastis, sed urbe quoque eum excedere jussistis, quojura deorum
ipsis confirmastis, leges eas exercendo quibus illa jura ipsis decre-
veratis atque receperatis tuenda. Sic nulla virum hunc civitas,
neque jure gaudens civili aequo et omnibus communi, neque parens
optimatibus, neque tyrannis serviens, eum recipere certis quidem
atque stabilibus voluit sedibus: sed ex quo impietate erga deorum
numina se polluit, vitam et egit semper et adhuc agit erraticam,
quoquo locorum veniat, ignotis magis fidens quam familiari usu co-
gnitis; hos enim fraudibus circumvenire solet injuriisque lacessere.
Nunc, id quod novissimum est, iterum domum reversus bis intra
anni ejusdem spatium illegitimi in urbem patriam et a legibus inter-
dicti reditus reus factus, corpus quidem suum videt carceri paene
perpetuo obnoxium, fortunas autem a certaminum forensium sibi
adeundorum crebritate atque magnitudine indies decrescentes.
Atqui fortunas suas inter inimicos atque rabulas qui diribat‚ is vere
dicatur ipse sibi vitam facere haud vitalem. Verum hanc ut ipse
sibi pestem velut meditando excogitaret atque conscisceret Ando-
cides, non eo deus ipsum induxit, quo salvum et sospitem conser-
varet, sed quo poenis sacrilegiorum ab eo commissorum olim ali-
quando exigendis reservaret. Denique ultro ipse semet nunc ve- v
stras in manus tradidit vestroque permisit arbitrio, non quo nullius
sibi culpae conscius esset, sed a divina quadam necessitate velut
verbere actus. Quare vestrum esse quenquam, Athenienses, ita me-
dius fidius, haud convenit, sive senior est sive junior, qui, servatum
tot e periculis cernens Andocidem, cui tot scelerum sit conscius,
ideo ad contemptum numinis deorum impellatur: cogitato potius,
dimidio brevius vitae stadium placide et jucunde decurri satius esse,
quam duplo longius in perpetuis molestiis atque aegritudinibus ex—
trahi ; quale quid huic Andocidi contigit.

5. At ille nihilominus tamen eo processit audaciae, ut remp. suis
manibus eversum atque perditum eat: res agit civiles, concionatur,
alios increpat honoribus fungentes, alios honorum candidatos cen-
surae suae severitate excludit; in senatum irrumpens, de sacrificiis,
de supplicationibus‚de votis publice concipiendis, de oraculis deorum
consulendis atque interpretandis, auctor fit sententiarum. Atqui
obsecundantes huic vos eccuinam uni deorum speratis rem gratam
facturos? Nolim enim vos opinari, judices, si vos facinora consce-
lerati hujus hominis oblivisci velitis, ideo deos quoque oblituros

esse. Non autem satis habet domi aetatem degere tranquillo et ob-
Q B

