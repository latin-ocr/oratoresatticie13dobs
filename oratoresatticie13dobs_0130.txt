118 ANDOCIDIS

vobis hunc ad modum contingerent, deprehensum est me partem
contulisse vix millesiinam; finis autem ut iis imponeretur, ego solus
in causa fui. Et nihilominus tamen effugere non possum, quo minus
sim mortalium omnium infelicissimus: nam quo tempore procella
haec in remp. incumbebat, fama vulgaris ferebat esse neminem diis
natum magis iratis, quam ego essem; et rursus, reddita reipublicae
pace atque securitate, sum tamen uuus ego omnium miserrimus.
Mala enim reipublicae, tot illa numero atque tanta, sanari nullo alio
modo quam dedecore meo poterant, quo fiebat, ut, quod mihi no-
ceret, id ipsum saluti vobis esset. Quapropter consentaneum est,
me per hoc infortunium meum non odium a vobis aufferre, sed gra·
tiam potius inire.

2. Verumtamen ego calamitatis meae tum temporis intelligens,
nam profecto non-novi genus ullum malorum dedecorumve a quo
intactus mansissem, sive coecitate mentis meae delusus, sive ueces-
sitate rerum circumstantium constrictus, rebar et vos unum hoc
maxime juvare et mibi expedire, ut ad illud vitae genus me demitte-
rem, et in illum terrarum angulum me abderem, ubi minime vestris
oculis essem obversaturus. Ut autem tandem aliquando me, id quod
fieri par erat, et desiderium cepit illius vitae, quarn olim civis vester
inter vos egissem, et taedium istius commorationis, unde me huc ad
vos retuli, statuebam expedire mihi, ut aut de vita prorsus decederem,
aut tanto remp. mihi obstringerem beneficio, ut vos haud inviti es-
setis passuri me inter vos aequo cum jure civili versari. His ego
momentis impulsus feci ab eo inde tempore, ut nulli parcerem neque
sumptui e re mea familiari faciendo neque molestiae corpore meo ex-
antlandae, nullumque ut defugerem periculum; sed tunc statim in
castra vestra ad Samum induxi remiges, Quadringentisjam rerum
hac in urbe potitis, Archelao homine Samio, quo pater Jani familia·
riter usus fuerat, indulgente mihi atque concedente quae vellem
omnia fieri, et a me importari atque exportari quos vellem. Ita
factum est, ut ego remiges illos inducerem, pro quibus quanquam
licebat in singula capita quinas drachmas poscere, dedignatus tamen

osum plus poscere quam ipsi mihi constitissent: sed frumenta quoque
praeterea et arma induxi, quibus illi alti armatique postmodum Pelo-
ponnesiacos praelio navali vicerunt, solisque mortalium omnium his
debet respublica, quod servata tum fuerit. Quodsi ergo illi ita de
vobis promeriti sunt, ut labores eorum pro vobis exantlati in numero
ingentium beneficiorum haberi paribusque praemiis rependi debeant,
videor mihi ego quoque in partem hujus laudis haud minimam ve-
nire. Ego enim si alimenta ad eos nulla advexissern, tantum ab·
suisset, ut de restituenda republica cogitarent, ut potius ne suam
ipsi quidem salutem atque vitam tueri potuissent. Verumenimvero,
quanquam res ita se habebat, ut studii mei praemia a vobis 'sperare

