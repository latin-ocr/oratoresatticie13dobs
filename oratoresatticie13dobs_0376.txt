LYSIAE

ORATIO OLYMPIACA.

[AEmylio Portu Interprete.]

1. AEQUISSIMUM est, Judices, ob multa quidem praeclare gesta
Herculis memoriam celebrare; tum praesertim quod primus ip'se hoc
certamen ad Graeciam universam conciliandam instituerit. Ad illud
enim usque tempus mutuis inter se dissensionibus urbes ardebant:
postquam vero ille tyrannos domuisset et sibi infestos coercuisset,
corporum quidem certamen, divitiarum contentionem, et ingenii
ostentationem in pulcherrimo totius Graeciae loco instituit, ut nimi-
rum propter haec omnia eundem in locum conveniremus, alia visuri,
alia audituri ; credidit enim illum conventum mutuae Graecis amici-
tiae et concordiae initium quoddam futurum. Haec ille reputabat:
ego vero haec non reprehensurus aut sugillaturus vcl de verbis cer-
taturus huc veni. Puto namque haec spectare ad sophistas valde
improbos et victum quaeritantes3 hominis vero boni civisque optimi
partis esse de maximis rebus consultare, videns sc. Graeciam adeo
deformatam, multaque illius loca a barbaro occupata et plurimas a
tyrannis urbes vastatas, Quae quidem si per nostram imbecillitatem
infirmitatemque passi essemus, sortem nostram ferremus necesse
esset: cum vero ob seditiones mutuamque discordiam, quomodo
non erit aequissimum his quidem finem ponere, illa vero eliminare
ac prohibere, cum noverimus ipsam aemulationem et de gloria con-
tentionem inter viros felices oriri solere, at infelicium esse optima
consulere. Undique enim pericula immensa instare videmus: scitis
autem imperium esse eorum qui mari dominantur, pecuniarum di-
spensatorem esse regem3 Graecorum vero corpora eorum qui con-
sumi et deleri possunt: naves ipse multas possidet, multas etiam
Siciliae tyrannus. Ut aequum sit bellum privatum deponi, com—
munique sententia saluti prospicere; de praeteritis quidem erube—
scere, de futuris vero metuere, et majores imitari, qui barbaros,
dum alienis inhiabant regionibus, suis ipsorum exuerant, tyrannis-
que expulsis communem omnibus libertatem attulerunt.

2. Prae cacteris autem Lacedaemonios demiror, quonam tandem

