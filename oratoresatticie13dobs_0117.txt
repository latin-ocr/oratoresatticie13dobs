DE MYSTERIIS. 105

spectabatur, protulistis: aequum enirn vobisque dignum censuistis,
vos exsulibus in patriam redeundi veniam dare statumque civilem
capite minutis reddere. Quaenam igitur adhue superest pars
virtutis illorum vobis ad imitandum reliqua? Haec nempe, ut pri-
stina illa quaecunque sunt oblivioni mandetis, bene gnari, tametsi
semen quasi prosperitatis, unde resp. vetustis illis temporibus rursus
progerminaret, multo tum fuisset, quam postmodum fuit, exilius,
remp. tamen fortunatam atque claram fuisse ε sed erit nune quoque
non minus clara neque minus fortunata, si volemus nos, cives qui
simus, ita ut cives decet, sapienter agere pacemque inter nos
atque concordiam colere.

19. Verum de ramo quoque me accusarunt supplicatorio, quasi
ego eum in Eleusinio deposuissem: ritus nempe avitus est,
quicunque per dies festos sacris Eleusiniis consecratos ramum
supplicatorium in ara dearum ponat, ut is morti detur. At enim
vero tam sunt hi audaces, ut, quae ipsi callidis machinationibus
meam in fraudem compararunt, eorum me insimulent, quasi-ego
ea fecissem, neque satis habent, impune sibi fuisse facinus impium,
mortis poena sancitum, nisi etiam culpam ejus in caput meum, tan-
quam auctoris, intorserint. Nam ut ab Eleusine [post peracta ibi
sacra Eleusinia] huc in urbem redieramus, et contra me exhibita
[regi sacrorum a Cephisio] fuerat indicatio, adibat rex sacrorum
ad prytanas de commissis per sacrorum Eleusiniorum celebritatem
relaturus, quemadmodum mos est: prytanes spondebant operam
se daturos, ut ipse ad senatum introduceretur, ad eum his iisdem
de rebus per se relaturus ; interim mandabant ei, ut suo [prytanum
puta] nomine meque meumque accusatorem Cephisium in diem
crastinum adesse juberet in Eleusinio ;} ibi enirn consessurum esse
senatum ex lege Solonis illa, quae senatui injungit, ut prostridie
mysteriorum in Eleusinio consideat. Aderamus, prout indictum
nobis fuerat; numeroque senatorum completo, Callias Hipponici
filius, cum ad dicendum assurrexisset in habitu ⁷Cerycnm, nuntiat
ramum supplicatorium super ara jacere, monstrabatque senatoribus
ibi jacentem. Et tum praeco praedicabat, QuiSnam eum ibi depo-
suisset: verum nemo respondebat. Adstabamus nos, et hic Ce-
phisius nos videbat. Abibat itaque Callias et intro ad senatores
redibat: secundum eum hie Eucles [ad nos e curia] egressus
[id idem nos interrogabat rursus, quod Callias modo interrogaverat,'
verum et ipse quoque pari silentio nostro refutatus abibat]—— Cita
tu mihi Euclem. Ante omnia edic, Euele‚ atque testare, num vera
haec dicam.

TESTIMONIUM.
Vera esse quae dixi, hoc vobis, viri, testimonio confirmatum est:
fraus nimirum haec erat, ab inimicis in caput meum structa, sed
p

