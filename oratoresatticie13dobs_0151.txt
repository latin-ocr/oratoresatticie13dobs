CONTRA ALCIBIADEM. 139

acceptae contumeliae indignitate ad ultionem profecit ; judices enim
certaminis, alii metu Alcibiadis, alii gratia victi, victorem eum de-
clararunt, pluris eum facientes, quam jusjurandum quo sese obstrin-
xerant. Et recte quidem atque consentanee judices mihi videntur
Alcibiadis gratiam eblandiri voluisse, videntes, Tauream quidem,
quamvis tantam pecuniae summam in chori sui instructionem atque
institutionem et exhibitionem profudisset, tamen inulta contumelia.
affectum: violatorem legum autem, tarn enormiter legibus illudere
ausum, immoderata abutentem potentia. atque grassantem. Culpa
tantae repugnantiae penes vos haeret, qui poenas petulantiae et
arrogantiae dispensatis: clam enim· peccantes castigatis, palam
autem lascivientes suspicitis. Qui fructus sunt hujus vestrae tur-
pissimae conniventiae et gratiae ad servitutis humilitatem abjectae?
Hi nempe. Contra fiunt omnia, atque per naturam rerum fieri
oportebat: summa imis vertuntur. Adolescentes vestri non in
gymnasiis sed in tribunalibus habitant, et seniores arma gerunt
militiaeque funguntur muniis; juniores autem orationibus* con·
siliisque suis deliberationes de rep. moderantur, exemplo freti
Alcibiadis, qui sceleribus committendis prorsus immaniter et bel·
luinum in modum grassatur etsfurit. Exempli causa, in illa de—
liberatione, quae de poena a Meliis sumenda habita est, auctor
fuerat Alcibiades, ut pro mancipiis vaenirent: vaeniere: redemit e
captivis Alcibiades mulierem aliquam Meliam e qua fllium suscepit,
nascendi sorte usum ajure naturae hoc abhorrentiore quam AEgisthus
olim usus fuit, quod natus fuit e pari hominum inter sese mutuo
capitaliter exosorum: huic uni contigit, ut in necessariis arctissime
secum copulatis haberet eos, quorum alter alteri injurias intulisset
eas quaein humanis excogitari possunt extremae, altera ab altero
easdem acceptas pertulisset,-- Mentem me meam dilucidius verbis
declarare par est, et Alcibiadis crudelitatem pluribus exponere.
Liberos quaesivit ex ea muliere, quam libertate privasset et in servi-
tutem detrusisset, cujus patremque necessariosque occidisset, cujus
patriam desolavisset. Ex ejusmodi muliere quem sperare poterat
sibi filium nasciturum? inimicum nempe sibique et huic civitati
quam fieri posset infestissimum: tot enim tantisque ille filius nothus
Alcibiadis tenetur constrictus necessitatibus odii erga patremque
patriamque Athenas exercendi. At enim vero vos talia scelera in
fabulis quidem tragicorum videntes in scenam producta detestamini,
atrocia ducentes atque infanda portenta; cernentes autem ipsi
vestris oculis cum intra moenia vestra fiunt, pensi non facitis-
Quanquam illa quidem tragica scelera non nostis verene patrata
quondam fuerint, an solummodo a poetis illusionis et oblectationis
ergo conficta: haec autem certo cum sciatis fieri, et fieri quidem
contra jus et fas, tamen aequo fertis animo.

