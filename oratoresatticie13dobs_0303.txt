L Y S I AE
PRO POLYSTRATO

EVERSAE REIPUBLICAE
APOLOGIA.

 

1. Non nomini Quadringentorumvirorum, sed facinoribus quo—
rundam ex isto collegio mihi videtur succensendum esse. Negari
enim utique non potest, eorum aliquos vobis insidiatos esse: rursus
tamen alii, coeuntes in curia, non eo coibant quo aut rempublicam
aut vestrum quemquam privatim laederent, sed cum animo vestri
studioso et erga vos benevolo; quo in numero hic quoque fuit Po-
lystratus [pater noster]. Hunc enim cooptatum tum temporis [in
collegium quadringentorum]‚ ut virum commodum et civilem non
erga municipales solummodo sed etiam erga universam plebem ve-
stram, accusatores nunc malevolentiae nescio cujus insimulant;
tametsi fuisset a tribulibus delectus, qui omnium optime de suis
dignoscere potuissent, qualis quisque esset. Ego vero scire velim,
cujus rei causa principatui paucorum Polystratus studuisset? Num,
quod ea esset aetate, qua speraret se posse orationibus suis opes sibi
potentiamque parere? an quod corpore fideret tam vegeto et robu-
sto, ut inultus posset quemcunque vellet vestrum verberare aliisque
contumeliis afficere? Atqui videtis aetatem ejus, quae est ejusmodi,
ut vel sola possit alios ab ejusmodi temeritate revocare. An recu-
perandi status causa censendus erit pater novis rebus studuisse?
Nil minus. Profecto, si quis ob facinus aliquod superiori tempore
admissum capite minutus sit, eum consentaneum est sui causa mu-
tatam velle rempublicam: pater autem nihil tale commisit, ob quod
ei necesse esset plebem vestram sui causa odisse. At liberorum
tamen? Ne horum quidem. Nam ego quidem tum in Sicilia, re-
liqut duo fratres autem in Boeotia agebant: a nobis ergo, qui urbe
abessemus, nullum tale facinus potuit in urbe patrari, cujus metu
territus pater, amans nostri, statum civilem perturbatum isset.
Quocirca pater neque propter liberos, neque propter sua propria
vetustiora scelera quae nulla sunt, censendus est novas res agitasse.

2. Sed multitudinem honorum quos gessit ei dant vitio; quam-

