348 LYSIAE CONTRA NICOMACHUM.

commentariensi bis famulari haud licet, summas autem res quam
diutissime hos agere atque versare arbitraria cum potestate sinitis.
Denique ei Nicomacho* describendas leges atque caerimonias vestras
mandastis, cui ne cum civitate (pridem quicquam commune est ob
patris ignobilitatem: de quo totum populum judicium capitale agere
oportebat, is jura vestra libertatemque jugulavit; de quo ut inter
vos constaret, factis ipse suis operam dedit. Horum coeptorum
vos nunc tandem aliquando poeniteto: incipite tandem anquando
injurias nolle animo aequo perferre eorum qui identidem sunt in ci-
vitate tu1·pissimi; neque committite, ut quos privatis in circulis
objurgatis atque traducitis, eos publice punire curn possitis, tamen
absolvatis. .

8. Haec hactenus. Juvat nunc adhuc paucis quoque vos admo·
nere de iis, qui Nicomachum exorando liberare studebunt. Parati
nempe quidam sunt e numero amicorum ejus, nec non eorum qui
in rep. versantur, pro eo deprecari: quorum ego nonnullos decere
magis arbitror, ut facinora ipsi sua purgent, quam ut pto aliis ma·
leficis deprecationem apud vos interponant. Grave mihi,judices‚
hoc quoque videtur neque ferendum, hos a Nicomacho quidem, qui
unus esset nullaque vestra laesus injuria, contendere ut noxias suas
a rep. removeret nil curasse; vobis autern, tot numero qui sitis et
ab eo gravissime laesi, laborare ut persuadeant haud decere peenas
areo repeti. Oportet itaque, quod ab hujus amicis conl'erri videtis
studium ad amicum servandum, id idem a vobis conferri ad inimicos
vestros puniendum, bene gnariS, si fures aerarii vestri majestatisque
vestrae latrones pro meritis castigaveritis, hos ipsos eorum patronos¹

“ primos fore qui vos fateantur viros fortes atque strenuos esse. Coe·

gitate‚4neque Nicomachum, neque deprecatorum ejus quenquam
tot ornamenta in remp. contulisse, atque hic unns Nicomachus et
vulnera imposuit; quapropter multo magis vobis convenit hune
punire, quam illis huic subvenire. Ignorare vos quoque nolim,
judices, qua cum spe deprecatores Nicomachi hoc ingressi sint tri-
bunal: sperant vos minus constantes in dignitate vestrae personae
tuenda fore, quam nos in nostrae fuimus; nullam non nobis ad-
moverunt persuadendi machinam, tametsi frustra, ut accusationem
hanc omitteremus; jam vestrum in conspectum prodIerunt peri-
culum facturi, possintne auctoritate, gratia, precibus judicium fle-
ctere, sperantesque fore, ut imponendo vobis licentiam adipiscantur
imposterum quicquid volent impune agendi. Nos quidem flectere
non poterant: estote itaque vos quoque constantes. Non ante
judicium solummodo declarandus vobis est, id quod facitis, animus
maleficis infestus, sed in ipso quoque judicio, atque id multo potius,
castigandi sunt audaces legislaturam vestram funditus tollentes:
quod cum fiet, tum demum nulla non pars reip. recte et ad proe-
scriptum legum gubernabitur.

