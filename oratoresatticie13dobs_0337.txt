DE AFFECTATA TYRANNIDE. 325

κ absumere recusantes. Malint hi remp. per se minutam atque con-

temptam esse, quam per alios potentem atque formidabilem liberam-
que, existimantes, jam quidem per exsules e Piraeeo reduces sibi
licere quicquid modo designent; sin autem postmodum contingat
ut vos per alium quempiam ab hoc jugo liberemini, futurum esse,
ut hos sospitatores patriae ipsi claritate atque terrore sui nominis
obruant atque obscurent, multoque plus quam hi in rep. valeant.
Denique in idem consentientes ad idemque contendentes-omnes,
obstant, si quis beneficio quodam vos ornare velit. Hoc quidem
igitur intelligere, si quis velit, haud sit arduum3 nam ne ipsi quidem
in occulto manere volunt, sed pudet eos in numero malorum non
haberi; et ipsi vos eorum scelera partim coram cernitis oculis, partim
fama accipitis ad vos-perlata.

11. Nos autem, tametsi aequum censemus esse, nullius in civis
causa, quicunque est, pacta conventa jurisque jurandi religionem a
vobis violari, tamen ignoscemus vobis illa pacta violantibus, cum
videbimus vos poenas debitas ab auctoribus illorum malorum repe-
tentes, quorum a nobis tum toleratorum et adhue sumus memores
et nunquam non erimus: sin autem testatum ad omnes facietis,
easdem poenas insontibus pariter atque sontibus a vobis irrogari,
qua sententia me damnabitis, eadem alios quoque ad desperandum
de rep. adigetis. ι.

