CONTRA ALCIBIADEM Ι. ‘257

habebunt neque Alcibiades neque advocati ejuS, quod contra dicant:
attamen e tribunali hoc vos exorare supplices contendent, ut pa-
voris dedecore Alcibiadis filium viri clarissimi ne respergatis‚ quasi
Alcibiades pater multis rempublicam non malis affecisset quibus
affecit, sed ornamentis cumulasset; atqui fuit Alcibiades hujus
pater is, quem si tum statim de medio sustulissetis, quumtantillus
adhuc esset, primi criminis eorum omnium criminum, quorum
causam unquam ex hoc loco coram vobi's stans dixit, reu-m peractum,
nae tot tantaeque clades rempublicam non attrivissent. Grave
profecto, judices, mea quidem sententia indignumque sit, vos filio
delicti reo ejus in gratiam patris ignoscere, quem ipsi vos sententia
mortis perculissetis: filium, qui vestris in castris dimicare recu-
sasset, a vobis absolvi, cujus patrem nil puduisset in castris hostium
rem adversus vos gerere. Puer adhuc cum esset hic junior Alci-
biades, parum aberat quin ob patris crimina undecimviris trade-
retur3 quo tempore nullis adhucdum constabat documentis qualis
olim aliquando esset futurus z illum enim vero nunc ob patris scilicet
merita commiseratione moti censebitis absolvendum, post factam
ad patris crimina accessionem, a filii criminibus, quae jam usu
vestro cognita atque perspecta habetis? Dura utique et perquam
iniqua sit sors nostra, si fatale sit, ut Alcibiadis quidem necessarii,
quocunque in flagitio deprehensi, propter generis nobilitatem sa—
lutem atque veniam inveniant3 nos autem e captivitate missionem
praedicandis majorum meritis non possimus. Nam si per horum
negligentiam disciplinae militaris factum esset ut clade accepta in
potestatem hostiurn venissemus, nemo nostrum libertatem ab ho-
stibus impetrasset neque precibus neque majorum fortia facta col-
laudando, quae sunt et numero multa et magnitudine amplissima et
pro salute universae Graeciae edita nulloque pacto cum horum erga
rempublicam flagitiosissimis moribus comparanda, o judices! Aient
Alcibiadis advocati, se amicitia ductos ejus causam tueri. Recte
vero. Nil reprehendo. Laudo etiam. Verum si illi tuendis ami-
cis officio bonorum virorum se satisfacere autumant, in quo non
errant; liquet vos quoque poenis ab inimicis vestris repetendis
laudem virorum fortium esse consecuturos. Ego vero vos hortor,
judices, cum necessariorum ejus nonnulli venient hunc a vobis exo-
ratum, ut indignemini, quod, qui aut hunc rogare insuper habu-
erint, aut rogantes ab hoc impetrare non potuerint, ut imperiis
patriae pareret, iidem nunc vobis persuadere contendant poenas a
criminosis nullas esse repetendas : sin autem virorum in republica
potentium quidam Alcibiadi·praesto sint futuri‚quo documentum ali-
quod potentiae suae illustri in loco collocent, laudi enim sibi ducunt
et in hoc laborant efficiendo, ut constet inter omnes auctoritatem

opesque ipsis esse tantas ut manifestorum adeo scelerum reos tamen
2 L

