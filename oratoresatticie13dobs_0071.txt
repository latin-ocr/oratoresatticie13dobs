DE CAEDE HERODIS. 59

machinationes eludatis, ut nil efficere contentionibus suis possint,
tum vos ab omnibus honorabimini magnique fietis, et summa rerum
potestas penes vos erit; quemadmodum etiam par et aequum est
esse. Vindicate itaque meque unaque aequum jus.

14. Audistis adbuc quaecunque argumenta a me proferri potuerunt
ab humanis sive testimoniis sive aliis indiciis repetita: sed divina
quoque non minus oportet ostenta proferre, quo ex his quoque vos bo—
nitatem causae meae docti seeundum me pronuntietis ; et sunt utique
indicia divinae voluntatis summi momenti. His credentes vos remp.
tutam et salvam geritis, utraque in fortuna, tam in adversa quam in
secunda, forisque domique. Sed et in privatis cuique suis rebus
summa debet esse divinorum ostentorum auctoritas fidesque: quae
res in vulgum nota est. Ipsos vos, ni fallor, haud fugit, saepe jam
usu venisse, cum homines aut cruore aut alio quopiam incesto
polluti in naves inscendissent‚ ut non ipsi solum undis hausti peri-
rent, sed una secum caeteros quoque vectores, quamvis castos san-
ctosque, in perniciem traherent3 item alios, consortio impurorum
usos, tametsi non perirent, ad discrimina tamen extrema adductos
fuisse; nec non multos, adstantes sacris, eo quod perlitari non
posset, suomet ipsos tacito indicio prodidisse, religiones deorum ab
ipsis violatas esse, et penes ipsos stare quominus sacra solennia rite
peragantur. Jam horum omnium nihil in me unquam evenit.
Quibuscunque unquam navigationum consors fui, hi secundissimis
usi sunt cursibus : ubicunque sacris interfui, ibi nunquam non
pulcherrime atque prosperrime fuit perlitatum. Quae indicia, jure
meo aequissimo postulo, ut vos ita interpretemini ut inde falsitatem
criminis in me collati colligatis. Vera autem esse, quae de me
praedicavi, ut vobis constet, hos testes cito.

TESTES.

,Certus sum, judices, hi testes si adversus me testarentur atque
confirmarent, in templo quopiam navigiove‚ in quo ego essem, indi-
cium aliquod visum esse numinis ob sacra polluta irati, adversarios
meos hoc testimonio, tanquam acerrimo quodam telo, usuros esse
ad me confodiendum, atque clamaturos haec ostenta deorum fidem
mei sceleris facere tarn perspicuam atque luculentam ut alia nulla
fides possit esse evidentior: jam vero et divina ostenta crimina-
tionibus inimicorum meorum repugnant, et testium praedicationes
cum causam meam sublevant, tum istorum causam premunt et
evertunt atque mendacii coarguunt; et nihilo tamen hi minus po-
stulant ut, quam vos fidem meis testibus denegetis, eam ipsorum
mendaciis contribuatis. Alii quidem homines per ipsa sacta vani-
tatem proetensionum demonstrant atque refellunt; hi vero verborum
praestigiis veritatem rerum gestarum labefactare conantur.

