154 LYSIAE pao CAEDE ERATOST'HENIS.

nullam invenietis. Neque enim ille me unquam majestatis aut
perduellionis reum egit, id quod sycophantae facere solent, neque
patria me expellere studuit, neque privatis de causis in soro mecum
certavit, neque facinoris cujusquam mihi fuit conscius, quod ego
metuens ne per eum ad hominum quenquam emanaret, illum de
medio tollere studuissem, neque tandem, ubi pollicitationibus silen-
tium ejus mihi obligassem ut scelera mea occulta penes se haberet,
spem ejus pecunia promissa fraudavi: nam saepe fit per hujusmodi
causas, ut alii aliis exitium machinentur. Tantum porro abest, ut
aut convicium aut rixa per temulentiam aut ullum aliud discidium
nobis intercesserit, ut potius hominem hunc nunquam antea quoad
commemini his oculis viderim, sed illa demum nocte primum et
novissimum. Quonam igiturego consilio tantum discrimen adissem,
nisi injuriam tantam, quantam homo ab homine maximam accipere
potest, ab eo accepissem? Neque satis habuissem ipse me claude-2
stino scelere polluere, sed etiam alios ultro impietatis meae testes
futuros convocassem'? ubi licuisset scelus sine teste patrare, si quia
dem animus semel gestiret eum de medio tollere.

ll. Ego equidem, viri, vindictam hanc mihi videor exsecutus
esse injuriarum non mihi soli oblatarum, sed universae civitatis
nomine. Dediti enim malis hujusmodi studiis cum videbunt, qualia
parata sint hujusmodi facinoribus praemia, minus audebunt in alios
insolentia atque injuriis grassari, videntes, vos quoque parem in se-
veritatem exarsisse. Sin autem minus, multo erat satius leges fixas
refigi atque expungi plane aliisque commutari, quae cum maritos
mulctari jubeant, si qui uxores custodiant, tum liberam iis decernant
potestatem impunemque licentiam, si qui matronas stupris polluere
audeant. Multo enim hoc foret aequo juri convenientius, quam cives
ab iis legibus quibus serviunt in laqueum pertrahi, sancientibus
quidem illis atque edicentibusâ€š quicunque moechum deprehenderit,
ei licere quicquid voluerit in eum statuere: verumtamen certamina
forensia in hujusmodi causis decertanda proponentibus multo acer-
biora injuriam passiS, quam his, qui, legibus invitis et interdicenti-
bus, alienas uxores comminxerint. Ego enim nunc de capite for-

tunisque meis et quaecunque mihi cara sunt ideo periclitor, quod
patriae legibus obsecundavi.

