80 ANDOCIDIS

conditionem, alibi in rerum omnium affluentia vivendi, sed sic, ut
patria carendum mihi sit: multo enimvero civis ego patriae malim
esse, quam aliarum civitatum, etiamsi hac aetate nonnullae rebus
florere secundis videantur. Hac ego mente armatus permisi vobis·
corpus meum, de quo judicetis, rogans vos, ut mihi pro me dicenti
benigniorem, quam accusatoribus, praebere velitis audientiam·‚ cum
sciatis, etiamsi pari diligentia ambas partes audiatis, defendentem
tamen loco semper esse iniquiore. Alteri enim accusationem edunt,
dudum ante ex insidiis praemeditatam et compositam, ex tuto, ver-
santes ipsi extra periculum: ego vero metu constrictus et periculo
septuS, atque infamia obrutus maxima, ad mei purgationem accedo.
Quocirca vos decet, erga me animis magis, quam erga accusatores,
propendere: praesertim si reputetis, id quod vos reputare velim,
saepe factum esse, ut accusatores, qui reos criminibus plurimisque
et atrocissimis onerassent, statim et incontinenti tam aperte et
liquido mendaciorum convincerentur, ut vos multo libentius accusa—
tores condemnaveritis, quam accusatos3 non raro item usu venire,
ut falsi testes, cum testimoniis venalibus et ementitis homines in-
sontes per nefas perdidissent, falsi testimonii coram vobis dicti co-
arguantur, at tum demum, quum id jam nil prodesse possit iis, qui
malum accepissent. Errores igitur hujusmodi cum quotidie innu-
meri eveniant, consentaneum est vos, nondum audita defensione,
accusatorum criminationibus non protinus coecam fidem adhibere.
Nihil enim aliud ex accusatoris oratione lIcet colligere, quam hoc,
atrociane sint an minus, quorum me accusator reum insimulavit;
verane autem illa sint nec ne, id vero negatum vobis est prius intel-
ligere, quam ex me audiveritis, quae pro me dixero.

2. Jam delibero mecum, unde ordiri defensionem debeam ; utrum
a novissime factis, hoc est, utrum vos docere debeam accusatorem
contra formulam juris in foro nostro usitati actionem ἐνδείξεως adver-
sus me instituisse; an Isotimidae decretum dudum abrogatum esse;
an, quae leges et quae pacta jurejurando sancita accusationi huic ob-
stent; an denique a principio inde repetens totam rem ut gesta fuit
ordine exsequar. Dicam vobis, hanc dubitationem quid praecipue
mihi injecerit: non est vobis omnibus par et aequalis ad omnia ac-
cusationis capita severitas, sed alii vestrum hoc crimen, alii aliud,
ante omnia a me dilui cupiunt ; atqui omnibus simul occurrere ne-
gatum est. Quapropter consultissimum duco, me a principio inde
orsum, quae gesta sunt, omnia enarrare, atque vos docere, nihil
omittentem. Recte enim si rem edocti totam teneatis, facile vobis
erit immanitatem mendaciorum noscitare, quibus me accusatores op-
pressum ierunt. Confisus itaque vos {equa et vera esse pronuncia-
turos, et ad judicandum accessisse cum animo parato argumenta
admittere atque probare ea, quornm firmitate fretus ego mansi in

