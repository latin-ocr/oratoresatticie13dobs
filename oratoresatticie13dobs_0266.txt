LYSIAE

CONTRA ALCIBIADEM

OB ORDINEM DESERTUM
ORATIO.

 

l. ΤΑΜΕΤεΙ, judices, si quis hunc Alcibiadem accusare in ani-
mum induxerit, ab eo vos mihi non videmini causam odii ‘adversus
illum requisituri; qui se jam a puero inde civem gesserit eum, ut,
etiam si quis nulla sit ab eo privata laesus injuria, facere tamen non
possit, quominus eum ob mores ipsius atque instituta odio prose-
quatur et abhorreat. Neque enim minuta sunt Alcibiadis delicta
neque venia digna neque spem moventia futuri meliorem ad frugem
reditus, sed tanta est eorum enormitas, tanta foeditas, tantum
odium, ut in iis in quibus ille exsultat nonnulla sint, quorum ipsos
inimicos pudeat. Sunt mihi tamen, praeter causas cum rep. com-
munes, privatim quoque causae quaedam propriae, cur eum si possim
ope vestra adjutus ulcisci studeam ε non enim vetustum solummodo
illum inimicum habeo per simultates quae majoribus meis cum ma-
joribus ejus jam a longinquo intercesserunt, sed etiam, nunc recens
malum ab eo accepi; quorum omnium poenas nunc ab ee, si per
vos licebit, repetam. Et de reliquis quidem sic satis dixit Arche-
stratides; leges enim recitavit testesque de criminibus quibusque

produxit: quae vero ille mihi omisisse videtur, ea vos ego singula
docebo. Recita tu mihi legem.

LEX.

2. Nunc primum a reconciliata pace,judices, hujusmodi in causajus
dicturi sedetis: quocirca consentaneum est, vos nunc non judicum
modo sed legislatorum quoque partes agere, bene gnaros, utramvis
in partem vos nunc hujusmodi de crimine pronuntiaveritis, id ita in
posterum quoque ratum et in rep. valiturum esse. Civis autem
boni et judicis aequi partes hae mihi videntur esse, utin legibus
interpretandis atque exercendis ita versetur, ut non praesentis modo
temporis rationem habuisse, sed futuro quoque prospexisse, eaque
constituisse videatur quae reip. in perpetuum ad salutem decusque
sint fructuosissima. Sunt nempe, qui negare audeant, deserti ordi-

