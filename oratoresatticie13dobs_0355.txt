CONTRA NICOMACHUVI. 343

codicem exscribere jussus esset [vel‚ si mavis sic reddere: curn
›certae Archontum aetates, velut metae quaedam, ipsi fuissent fixae,
quibus ab aetatibus inde initium exscribendi faceret, ut citeriores
quidem, non autem ulteriores seu antiquiores leges conscriberet]‚
universum juris nostri ambitum sibi fecit provinciam, et, tot et
tanta cum tractasset quanta nemo alius, tamen'ad hoc diei nondum
rationem reddidit solus. Reliquis enim omnibus exeunte prytania
quaque reddenda est honorum suorum ratio: tu autem, Nicomache‚
ne quadriennii quidem rationem actorum dignatus es literis consi-
gnatam censoribus exhibere: sed civium omnium tibi soli censes
licere honorem per longa temporum spatia extrahere, ita ut neque
rationem reddas neque plebiscitis pareas neque leges pensi facias,
'quarum alias tuum in codicem infers, alias expungis‚ eoque p‘roce-
dis dementiae, ut tua ducas esse quae sunt reipublicae, quanquam
servus es publicus. Vos itaque decet, judiceS, recordantes, et
quibus ortus sit ,majoribus Nicomachus, et ea injuria vobis infe-
renda quam intulit, quam se immemorem vestri beneficii ingratum-
que praestiterit‚ eum punire, et quoniam unius cujusque criminis
poenas ab eo non repetiistis, nunc ob cuncta simul ulcisci.

2. Sed sortasse, judices, cum pro se afferre quo purgetur nihil
poterit, tum in invidiam me adducere conabitur. Quod curn faciet,
oro vos, judiceS‚ ut ei me criminanti fidem prius habere nolitis,
quam si ego, copiam mei defendendi nactus, mendacia ejus purgare
minus potuero. Quodsi ergo conabitur eadem de me ad vos quo-
que criminari, quae coram senatu ausus est, me fuisse in numero
Quadringentorum virorum, recogitate probrum hoc esse illis ita
familiare atque protritum atque in neminem non ab iis jactari soli-
tum, ut si omnes illi, quos hi aiunt in isto collegio fuisse, reapse
fuissent, non jam quadringentorum sed plus mille virorum illud
collegium fuisse necesse esset. Referunt enim hunc in numerum
alios qui tempestate Quadringentorum adhuc pueri erant, alios
peregre procul ab urbe agentes: verum, quo homines insontes vobis
suspectos invisosque reddant, calumnias istiusmodi a se nefandum
in modum confictas iis adspergunt. Ego vero tanturn absum, ut
in collegio Quadringentorum fuerim, ut ne in ter [aut quinquies]
mille quidem collegium unquam fuerim cooptatus. At enim videte
quaeso loci mei iniquitatem et quam iniquo cum adversario com-
missus sim: privata si quapiam in re cum eo contracta certarem
eaque in re maleficii eum admissi arguerem ita perspicue atque
nunc hac publica in causa arguo, tam non videtur esse ferreus et
impudens, ut per excusationum tam frigidarum ineptias absolvi sit
postulaturus; jam vero in judicio versans de se habendo super re
ad rempublicam pertinente, videtur opinari, nullas se poenas dare
oportere, dummodo me accusaverit.

γ 3, Rem porro mirandam puto Nicomachum‚qui censeat vos debere

