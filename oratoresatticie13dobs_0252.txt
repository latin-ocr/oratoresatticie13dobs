240 LYSIAE

Agoratum majorem in modum rogabant atque obsecrabant, ut, quic-
quid tandem esset eventurum, omni modo Athenis festinaret exce-
dere, ipsique se fugae comites offerebant, donec resp. ad priorem
statum redisset; simul demonstrabant, in senatum si inducatur,
verendum esse, ne nomina cogatur eorum edere civium, quos sce·
erati homines, pestem reip. machinantes, ipsi essent subjecturi.
Haec monentibus illis atque obsecrantibus, et lintres jam paratos
habentibus, ipsosque sese comites itineris offerentibus, obsequi ta-
men hic Agoratus recusavit. Atqui, Agorate‚ si tibi, id quod jactas,
cum tyrannis condictum atque comparatum nihil fuit, certusque si
non eras a tyrannis nihil ad te mali esse proventurum, cur non
auffugiebas in lintribus jam paratis stantibus, sponsoribus tuis tecum
auffugere paratis? Adhuc enim id in potestate tua erat: senatus
tui compos nondum erat. Tu plus periclitabaris hic manendo, et
minus amittebas hinc discedendo, quam illi: quapropter faciliorque
factu magisque necessaria tibi hinc erat emigratio, quam illis. Athe-
nienses illi natu erant, cives ingenui; quapropter illis nihil erat de
tormentis quod metuerent: deinde gravissimam oportebat causam
esse, cur illi se tibi vellent navigationis comites adjungere, qui pa-
triam suam in eaque carissima pignora relinquere nulli dubitarent:
existimabant nempe, id fieri magis e re suaque publicaque esse,
quam abs te proditos cives numeroque multos et virtutibus prae-
stantes immeritae neci dari. Tibi autem primum hoc metuendum
erat si maneres, ne tormentis subjicerere: deinde nil amittebas auffu-
giens3 non patriam, quae tibi nulla unquam fuit; non fortunas,
quibus nunquam uon caruisti. Quocirca modis omnibus e re tua
magis quam illorum erat in navem inscendere, si, quod ais, nihil
erat quo fideres hic manens. Jam vero, ex eo, quod tot viros fortes
et bonos indicio tuo interemisti, constat eos a te, non invito et co-
acto, quem simulas, sed a volente inprimis atque gestiente inter-
emptos esse. Universa ergo haec fraus, de qua loquor, inter te
tyrannosque condicta et comparata fuit, in quo mihi consentiunt
testes quae aio confirmantes, ipsum adeo decretum senatus contra
te testatur.

DECRETUM.

Secundum hoc decretum a senatu deputati cum venissent in Muny-
chiam, ex ara ultro assurrexit Agoratus ; non, quod nunc praetendit,
vi inde abstractus est. Introducebantur omnes in senatum: ibi
Agoratus edebat nomina, a commentariense in tabulas referenda, ἱ
· primum sponsorum ipsorum qui pro ipso fideJusserant‚ deinde stra-
tegorum atque taxiarchorum, tum aliorum quoque quorundam
civium, Principium hoc fuit universae illius atrocissimae calami—
tatis, quae postmodum remp. oppressit. Agoratum illa nomina

