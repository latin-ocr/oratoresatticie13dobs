158 LYSIAE

pro oequo et justo decertare, quippe quibus vitae principium ipsum
jure fundatum esset: non enim, id quod multi passim locorum
dicuntur ausi, undecunque collecti et in globum congressi miscel·
laneum, in alienum solum, ejectis legitimis incolis, invaserunt;-sed
eandem glebam, utpote Aborigines, matremque et patriam habuere.
Primi autem et tum quidem temporis adhuc soli democratiam in-
stituerunt, principatibus quorum subjugo ad id temporis fuissent
exterminatis, existimantes, libertatem omnium consensione animo-
rum coalitam finem esse felicitatis humanae: spes e periculis cum
proposuissent omnibus pares, liberis animis gerebant rem et publi-
cam et privatam quisque suam, e legis praescripto bonisque lio-
nores tribuentes et poenas malis irrogantes3 existimabant nempe
illi, belluarum quidem esse, ut alii aliis per vim invitis imperitent‚
homines autem decere, ut ipsi sibi ferenda certa lege terminos re-
rum figerent, blandaque orationis persuasione argumentorumque
evidentia alii aliis assensum extorquerent, iisque famularentur, legi
puta, ceu regi, rationi autem verbis declaratae, ceu magistro.

- 7. Quo factum est, ut majores virorum hoc monumento condi-
torum antiquissimi, ingeniique sui adjuti praestantia et concordiae
nervis firmati, multa ediderint praeclara atque admirabilia facinora:
verum fuit eorum posteris quoque ea virtutis excellentia, ut ejus
monumenta et ingentia et ad nullius non aevi memoriam evictura
et nusquam non locorum a se condita relinquerent. Hi enim,
tametsi soli essent, pro cuncta Graecia adversus multas barbarorum
myriadas dimicarunt. Asiae nempe rex, bonis praesentibus haud
contentus, sed Europae quoque sperans se jugum impositurum,
quingenta hominum armatorum millia huc misit. Rati hi, hanc
urbem solam si aut volentem sibi adjunxissent aut invitam sube-
gissent, facile se reliquos quoque Graeciae populos sub potestatem
esse habituros, escendebant ad Marathonem, autumantes, tum
maxime futurum ut nostros a sociis desertos opprimerent, cum,
Graecia adhuc ipsa secum dissidente atque dubitante, quanam
expeditissima ratione invasores depellendi sint, discriminis adeundi
necessitatem ipsis admoverent. Praeterea inhaerescebat adhuc
eorum animis haec de republica nostra opinio, e gloriosis majorum
factis enata, ut praeviderent futurum, quamcunque aliam rempub-
licam Graecam priorem aggrederentur, ut una cum illa et cum Athe-
niensibus certamen haberent decertandum3 Athenienses enirn
prompte sine cunctatione vim passis quibusque esse subventuros:
hos autem in primos si incurrerent, neminem fore reliquorum Graeco-
rum, qui, studio servandi atque tuendi alios, illorum in gratiam au-
deret apertae secum simultatis semina spargere. Sic Persae secum
ratiocinari: nostri autem majores, non illi quidem consilia se·
quantes prudentiora atque tutiora, quippe bene gnari periculorum

