LYSIAE
CONTRA PHILONEM

DE PROBATIONE
ORATIO.

. 1. HAUD ego equidem, senatores, sperabam unquam futurum ut
Philon hic eo excederet audaciae, ut probationis ergo copiam sui
vobis faceret: verum, quia non una in re sola se jactavit ejus au-
dacia sed in permultis, egoque hoc in tribunal ingressus sum jure-
jurando dicto, me vobis auctorem futurum optimorum quorumque
consiliorum, quo in jurejurando haec quoque inest clausula, ut, qui
jus illud jurandum dicit, is spondeat a se denunciandum Si quem
norit inter senatus candidatos sorte designatos eo ordine indignum,
*feram me nunc hujus Philonis accusatorem, nullam meam cum eo
privatam exsequens simultatem, neque ad levitatem et fidentiam
sublatus a nescio qua conscientia facultatis et usus in dicendo coram
vobis, sed multitudine delictorum ejus fidens, dignumque me cen·
sens religionijurisjurandi a me dicti me inhaerescere. Intelligetis
quidem copias, quibus ad illum accusandum ego utar, multum con-
cedere co'piis his, quibus ille fretus flagitiosum se ferre ausus est:
verumtamen etsi in accusatione a facundia memoriaque destituar,
non id ei ideo debet prodesse ; sed potius, quae ego, quamvis
pauca, perspicue et quoad satis erit docuerO, ex iis eum reprobari
convenit. Dicam enim sic, ut cum facinorum ab eo commissorum
ignoratio mea factura sit, ut multitudinem gravitatemque rerum di-
cendarum minus videar assecutus fuisse, tum rursus tamen satis
dixisse videar ad declarandam hujus improbitatem, quae tanta est
et tam abnormis, ut quamvis pauca specimina satis universam pro-
dant. Sed et vestrum si qui sunt eloquentia valentiores quam ego
sum, eos rogo, ut delicta Philonis oratione exaggerare velint et a
me praeteritis ea quae ipsi norint crimina ejus addere : neque enirn
e solis a me dicendis spectari mores ejus convenit.

2. Nego itaque fas esse senatui de rebus fortunisque vestris de-
liberaturo quenquam interesse, qui non, praeterquam quod civis
natus sit, etiam civis esse bona fide studeat atque contendat. Ejus-

