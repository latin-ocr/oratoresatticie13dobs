330 LYSIAE

mentum dabo. Civitas ex his urbanis non pauciores ad honores
admisit, quam ex illis qui Phylam primum tum Piraeeum occu-
parunt. Recte vero. Hos enim libertatis reparatae auctores no-
rant quidem quales erga se in democratia fuissent, minus autem
quales erga se futuri fuissent, si sors eos sua in urbe sub dominatu
paucorum retinuisset: locus enirn ipsis defuerat animi sui documen-
tum in ista conditione edendi; istorum autem erga se animum ex
idoneis documentis in utraque reip. fortuna editis perspexerant.
Quapropter recte faciunt [exsules in patriam reversi] illis [urbanis]
fidentes, atque existimantes, per istos quidem Evandro similes tum
esse factum, ut, si qui civium essent comprehensi, hi morte affice-
rentur: hos autem Evandro dissimiles operam dedisse, ut, etiamsi
qui jam comprehensi essent, tamen neci fuga subtraherentur:
omnibus enim si iidem animi iidemque mores fuissent, neque
exsilio neque reditui locus fuisset, neque aliud quidquam eorum
malorum quae remp. oppresserunt evenisset. Sunt qui mente se
consequi posse negent, qui factum, ut ab exigua manu Piraeensium
tot numero urbani vincerentur: atqui non aliunde id, quam ab
horum fide atque providentia, qui snb tyrannis in urbe manserunt
causae plebis addicti3 hi enim cum exsulibus domum reversis salva
uti rep. et aequo jure civili perfrui maluere, quam una cum Triginta-
viris servire Lacedaemoniis. Quibus pro meritis populus iis am-
piissimos decrevit honores; tribunatus enim equestres et imperia
defert militaria legationesque pro se obeundas: cujus eum nun-
quam poenituit. Et propter impuros quidem illos multorum scele-
rum reos legem de agenda morum censura sanxit3 propter hos
autem nulla noxia cognitos pacta illa pepigit. Haec ego quae pro
plebe dicerem, habebam.

6. Vestrum autem jam est, senatores, dispicere, utrius auctoritati
vos concedentes hac in censurae causa rectiora sitis consilia se·
cuturi, meaene, an Thrasybuli pro Evandro mox dicturi. Nam
mihi quidem patrive majoribusve quod obtrectet, suspicionem
malignioris erga plebem vestram voluntatis ciens, profecto nil ha-
bebit. Neque enim ipsum me poterit rerum cum tyrannis commu-
nicatarum arguere; qui multo post tyrannorum tempestatem examen
aetatis virilis obierim, quo examine mores ita meos judicibus appro-
bavi ut idoneus haberer tutelae meae reique publicae capessendae
atque gerendae: neque patrem poterit [Thrasybulus] novarum
rerum insimulare cupiditatis 3 quippe qui multo ante istas turbas in
Sicilia supremum diem obierit iu functione magistratus: neque
majores poterit docere tyrannorum fuisse studiosos, quibus illi
nunquam non adversati fuerunt. Neque rursus aiet nos fortunarum
in belli civilis aestu collectarum nil in remp. erogasse. Multo enim
secus est: quae in pace nobis erat amplissima substantia ad octo-

