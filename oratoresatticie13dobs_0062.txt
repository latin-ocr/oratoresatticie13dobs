50 ANTIPHONTIS

tamen indicem sibi secundum, mihi adversum, ipsi de medio s‘us4
tulerunt. Hem incredibilis et inexputabilis inconstantiae! Ego si
de medio hominem submovissem aut nollem ad tormenta tradere
aut aliam quampiam explorandi veri rationem defugerem, hac
mea cunctatione aut fraude illi proculdubio sint ad causam suam
confirmandam et ad meam evertendam usuri, ceu adminiculo
inprimis valido atque potente; et profecto non possent me ullo
alio urgere graviore argumento: jam vero cum ipsi vias has veri
eruendi inire noluerint, quamvis amici mei eos hortarentur ad' ve-
stigia haec persequendum, par est me illam eorum recusationem
pro me interpretari, et illinc arguere, quam illi pro vera venditant,
eam falsam et ementitam esse accusationem.

7. Verum etiam hoc illi jactant, hominem inter tormenta fassum
esse, se mihi socium operae affuisse, Herodem occidenti. Ego vero
cum eum id dixisse nego, tum ita aio praedicasse meque Herodemque
a se e nave eductos esse, post, Herodem a me peremptum, a se in
navem impositum, ex eaque tandem in mare dejectum esse. Verum
recogitate quaeso primum hoc, hominem hunc, et toto illo tempore,
antequam in rotam inscendit, et postquam de rota rursus descendit,
usque ad extremum vitae momentum, veritate praedicationis usum,a
crimine me absolvisse: porro, mentitum quidem esse in rota jacen-
tem, verum necessitati servientem, atque volentem quam primum a
cruciatu liberari ε denique, ut remota rursus tormenta fuerunt, eum
rursus negasse me scelus patrasse, et contra potius, ad extremum
ejulasse, meque seque ipsum pariter injusta criminatione perditum
iri; quae ille dixit, non gratia mei —ecqui enim mei? quem menda-
cio laesisset -—-, sed a veritate ista ejus ori extorta est confessio, qua
prioris suae praedicationis veritatem confirmavit. Deinde alter
homo, iisdem tormentis admotus, quibus iste suit, quamvis eodem
nobiscum navigio vectus, rei gestae a principio ad finem interfuisset,
tamen alterius hominis primaeque atque postremae praedicationi ceu
verae dixit consentanea, non varians neque vacillans oratione, sed
me constanter absolvens, ab illa autem alterius media praedicatione
in rota edita, a necessitate non a veritate-expressa, dissentanea.
Nam alter quidem praedicavit, me e navi egressum interemisse He·
rodem, et tum se in tollendo cadavere mihi esse opitulatum ε alter
vero prorsus me negavit e nave egressum esse. In quo, non solum
vera, sed etiam verosimilia dixit. Non enim profecto tam irato
numine natus neque tam furiosus sum, ut sedulo quidem cavissem,
ut necem solus ego sine conscio et adjutore quoquam patrarem,
tame—tsi mihi summe periculosam, ut cui soli cum solo repugnatum
pugnandum esset: hoc autem facinoris penso elaborato, quod pen-
sum erat omnium effectu laboriosissimum et periculosissimum, tum
ego ad reliqna exsequenda, ubi adjutoribus nil indigebam, testes et

