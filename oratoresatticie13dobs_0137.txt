DE PACE CUM LACEDAEMONIIS. 125

mibi oratione agitandum proposuerim. Num quid aliud, praeter-
quam hoc, nunquam esse per pacem factum ut majestas populi
Athen. convelleretur? Atqui planum hoc feei, neque fuit qui me
id commentum aut mentitum fuisse coargueret. Sed audio quosdam
jactantes, e novissima nostra cum Lacedaemoniis pace triginta ty-
rannos exstitisse, a quibus multi praeclari viri cicutam bibere coacti
exspirarint, alii solum verterint. Quae qui jactant, nae multum illi
falluntur: multum inter se, multum pax et induciae differunt.
Pacem enim ineunt, qui, aequales viribus et dignitate, de causis
discordiarum suarum inter se prout convenerit paciscuntur: indu-
cias autem victores in bello facti victis pro arbitratu suo imperant.
ut, e. c. Lacedaemonii nuper belli victoria potiti nobis et moenium
demolitionem et classis deditionem et proscriptorum revocationem
imperarunt. Tunc itaque induciae fiebant per necessitatem ex im-
perato: nunc autem de pace deliberatis ineunda. Spectate dif-
ferentiam ex ipsis formulis conditionum, et tum imperatarum prout
in stela scriptae prostant, et earum quae vobis nunc ultro pacis con-
dendae ergo offeruntur. Ibi moenia vestra vestris manibus demo-
liri jubebaminiÍ¾ hic potestas datur collapsa rursus exaedificandi:
tunc naves habere non concedebatur, nisi duodecim3 nunc tot
habendi vobis venia datur, quot ipsi vultis: tunc cavebatur, ut
Lemnus et Imbrus et Scyrus in possidentium jure atque potestate
essent, nunc vobis permittuntur: proscriptos receptare nemo nunc
invitus cogitur3 tunc autem necessum erat, unde libertas popu-
laris interempta fuit. Ecquanam in re novae hae pacis conditio-
nes cum conditionibus illis superioribus induciarum conveniunt?
Brevis ut sim, ita causam definio atque aio me censere, pacem
quidem populari regiminis constitutioni conducere ejusque nervos
consolidare, bellum autem pestem libertatis civilis esse. Et haec
quidem hactenus.

3. Bellandum autem nobis esse, cum sint, Athenienses, qui
aiant: age quaeramus, quamnam tandem ob causam bellemus.
Mortales, ni fallor, omnes in eo consentiunt, ut aiant, bellum eo
esse suscipiendum, quo aut ipsi a se depellant injurias sibi oblatas
aut ut aliis succurrant vim passis. Utrumque nobis evenerat: et
ipsi laesi fueramus injuriis, et Boeotos defensum ibamus pariter op-
pressos Quodsi ergo et nostrae res eum sunt in locum perductae
cum Lacedaemoniis, ut nil Jam sit cur metuamus ne imposterum
vexemur, et Boeoti pariter si decreverunt, Orchomeno pristinam
in libertatem remittenda, finem discordiarum facere, quid porro,
quaeso, bellemus? Num, quo resp. nobis libera sit? Atqui est.
Num, quo moenia recuperemus? Atqui pax eorum copiam nobis
facit. At, ut classem nobis liceat condere, navesque quae jam
sunt reparare et jure quo optimo tenere atque exercere? Atqui

