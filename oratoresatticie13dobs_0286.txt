L Y S I AE
DE PUBLICATIONE BONORUM

FRATRIS NICIAE
EPILOGUS.

 

1. QUAPROPTER vobiscum reputate, judices, et qui nos ipsi simus
cives et quorum civium necessarii, qui nunc vos rogamus injuriam
passi ut, commiseratione sortis nostrae moti, jus nostrum nos adi-
pisci patiamini: non enim de fortunis solummodo, sed ipso adeo de
statu civili periclitamur, hoc est, num par sit libertatem qua resp.
haec gubernatur nos quoque participare. Primum quidem Niciae
recordamini, qui patris nostri frater fuit. Quaecunque is auspiciis
suis, auctore et arbitro semet, pro plebe vestra gessit, ea sunt ejus—
modi, ut quamcunque in partem spectentur, dilucescat, multa ab
eo commoda atque ornamenta ad remp. profecta esse, ad hostes au-
tem clades et numero plurimas et re gravissimas: quae autem invitus
et coactus gessit, molestiarum inde enatarum partem ipse non mi-
nimam exantlavit, et culpa calamitatum publicarum vacat in eos
merito conserenda qui perniciosorum istorum consiliorum auctores
vobis fuere; voluntatem ille quidem erga vos suam in secundis ve-
stris temporibus etin hostium adversis testatam fecit, quorum multa
cepit oppida, praeclaraque fixit tropaea, tot numero ut longum sit
enumerare.

2. Frater illius Eucrates, pater noster, suae erga plebem vestram
caritatis documenta edidit non minus luculenta: victa enim classe
vestra in illo fatali praelio navali [ad AEgospotamos]‚ imperator a
vobis creatus, a sceleratis libertati plebis vestrae insidiantibus ad com-
munionem principatus eum optimatibus invitatus, obsecundare no-
luit, quamquam eo deprehensus tempore quo plerique animum cum
fortuna mutant servientes praesentibus, aurisque cedunt reflantibus3
plebe rebus adversis oppressa, cum ab administratione reip. non ex-
cluderetur neque privatae ipsi simultates cum factione dominatum
affectante intercederent, sed liceret ei in numero Trigintavirorum
esse neminique eorum potentia cedere, maluit tamen in contentione
salutis vestrae tuendae mortem oppetere, quam oculis spectare fuis

