290 LYSIAE PRO BONIS ARISTOPHANIS.

quodam honestatis incrustari ; septuaginta vero per annos ut animus
natura malus et¹scelerosus lateat, nequaquam fieri posse. Haud
equidem infitiabor esse forsitan alia quaedam, ob quae pater recte
incusetur: cupiditatis autem eum arguere nemo unquam ausus est,
ne inimicus quidem. Quocirca convenit, vos inimicorum vanitate
praedicationis minus quam veritate rerum a patre per omnem aetatem
gestarum fidere, temporisque diuturnitate, quod tempus vos decet,
judices, habere documentum longe omnium certissimum atque invi-
ctissimum. Ea enim mente iisque moribus si pater minus fuisset,
haud profecto censum reliquisset ex amplo tam imminutum, atque
re vera est, et experimentum si sumere velitis docere vos possit:
nam si vos nunc his hoc detis, accusatoribus nostris, ut patiamini
vos ab eorum mendaciis circumveniri atque ad proscribendum bona
nostra impelii, vix duo talenta e sectione redigantur. Quapropter
nos a vobis absolvi, ut gloriae vestrae nostraeque communis interest,
ita e re fisci vestri magis est: nam si bona nostra nos porro tenere
atque administrare sinatis, multo uberiores ex iis fructus percipietis,
quarn si publicetis. Quantum enim illa reip. referant, aestimate ex*
indice sumptuum illinc in remp. a patre superioribus annis factorum,
quem indicem modo audistis quum recitaretur: et e reliquiis rei
familiaris, ad quas pater deciderat, et ego nunc sumptus trierarcha-
tus tolero, et pater tolerabat item eo anno qui postremus ipsi fuit:
studeboque, ad illius exemplum, quod menti meae propositum ha-
bebo, sensim atque sensim pauxillum quid unde vobis aliquando
prosim comparare. Quo pacto bona haec nostra, quemadmodum
jam dudum reapse vestra fuerunt, ita imposterum quoque vestra
manebunt: nam curn ego mihi nihil per nefas ademptum existi-
mabo, tum in vos hoc promptius atque copiosius erogabo; quae res
fisco vestro erit fructuosior, quam si proscribatis. Adhaec spectare
vos patris indolem quoque decet; quae ea erat, ut quaecunque juva-
ret extra necessaria impendere, ea omnia essent ejusmodi (prout
invenietis inquirentes) unde gloria ad civitatem speraretur reditura.
Longe ne abeam, equestri cum esset in ordine. equos aiebat, non
splendidos modo, sed etiam in certaminibus cursus vincere doctos;
vicerunt hi quoque ludis et, Isthmicis et Nemeis‚ unde et civitas
praeconio nobilitata et pater ipse corona ornatus abiit. Quorum
unaque reliquorum quae diximus omniurn, rogo vos, judices, ut
memores nobis succurratis, neque sinatis nos ab inimicorum male-
dicentia de medio tolli. Quibus nostris precibus concedentes et

justa atque aequa sciscetis et vobismet ipsis fructuosa.

