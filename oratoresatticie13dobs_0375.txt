CONTRA DIOGlTONEM. 363

haberetne in potestate sua rationem trierarchatus ejus, quem frater
ipsius Alexis olim curn Diogitone communem gessisset: aiebat
Aristodicus habere; imus itaque domum ejuS, inspicimus syngra-
pham, invenimus ibi sic scriptum, Diogitonem Alexidi in sumptum
trierarchatus credidisse mutuo viginti quatuor minas. Atqui Diogi-
ton in ratione gestae tutelae in trierarchatum a se insumptus scripsit
esse quadraginta et octo minas, quarum partem dimidiam pupillis
imputavit, quasi hi conferre debuissent, partem alteram ait de suo
contulisse. In quo mentitus est, id quod ex hac syngrapha con-
stitit: ne teruncium quidem in istum trierarchatum de suo impen-
dit, quem suo nomine gessit et in quem de suo impendere debebat,
sed totum illum sumptum quatuor et viginti minarum, qui in
partem ipsius veniebat, de peculio pupillorum furatus est. Quodsi
in re, in qua ut testimonium contra se sua manu exaratum super-
esset, commiserat, unde fraus et furor ejus facillime detegi et argui
poterat: nam aut furoris aut impudentiae excessus est, mala fraude
iis in rebus uti, ubi aliorum conscientia intervenit; quae eum et
quanta iis in rebus ausum existimatis, quae solus sine arbitro tra-
ctavit? Adscendite, qui horum mihi testes eritis.

TESTES.

8. Audistis,judices,hos testes: procedam nunc ulterius. Tandem
itaque post multas tergiversationes eo redegi Diogitonem‚ ut fate-
retur de horum pupillorum patrimonio penes se septem talenta cum
quadraginta minis esse: ex his calculum ducam, excludens omne
genus redituum quos consentaneum est ex ista summa intra octen-
nium redisse3 sed, quaecunque in pupillos impensa sunt, ipsa de
sorte deducens: imputabo duobus maribus atque puellae cum pae-
dagogo atque ancilla sumptus annui tantum, quantum a nullo
unquam neque patre in liberos neque tutore in pupillos Athenis
impensum esse certus sum, denas minas: sic in dies singulos paulo
minus quarn ternae drachmae veniunt. Hae denae minae conficiunt
octennio octies mille drachmas, seu talentum unum et viginti
minas: quod si ergo de septem talentis et quadraginta minis, quas
Diogiton fatetur a se administratas esse, talentum unum et viginti
minae deducantur, paret relinqui talenta sex cum viginti minis.
Neque enim docere poterit Diogiton, illa quae remanserunt sex
talenta cum viginti minis ullo modo sibi perisse3 nam neque latro·
nes eripuerunt, neque mulcta pecuniaria ipsi irrogata absumpsit,
neque creditoribus reddidit. ²⁵ ³* ⁸⁵

