LYS 1AE
PRO CALLIAE SACRILEGIO
APOLOGIA.

 

CALLrAs alia quapiam de re, non de libertate retinenda, si con-
tenderet, sufficerent mibi ab aliis pro eo dicta: jam verb turpe
mihi videtur esse, hortanti me Calliae atque roganti, homini de-
nique non mihi modo nunc amico, sed et olim cum patre meo con-
junctissimo donec pater in vivis superesset, et quicum nobis
multae intercesserunt rerum contractarum necessitudines, pro virili
mea, quoad jus et fas sit, nolle succurrere. Existimabam itaque
Calliam inquilinum inter nos agentem ita se gessisse, ut dignus
esset ornamento potius aliquo atque emolumento cohonestari,
quam ex ejusmodi criminibus tantum in discrimen conjici: verum
enim vero mali bonis insidiantes, vitam suspicio-sam atque periculo-
sam non minus innocentibus reddunt quam multarum noxarum reis.
Vos autem non decet‘servorum orationi fidem adhibere, horum
[advocatorum Calliae] derogare, reputanteS, de Callia quidem qui
quereretur neminem unquam fuisse neque privatum hominem neque
honore quopiam fungentem, eumque de civitate nostra, in quam
fortunarum suarum sedem transtulerit, tam multis esse modis bene
meritum ut sine cujusquam offensione atque sine criminatione ad
id aetatis pervenerit3 hos autem [servos] homines impuros, quibus
universa vita sceleribus cooperta sit, quae molestiis atque crucia-
tibus multis magnisque corpore tolerandis luerunt, nunc audere
libertatis mentionem facere, ad eamque adspirare, quasi praemium
egregiae cujusdam operae a se reipublicae navatae poscentes. Id
quod ego equidem in illis haud quaquam miror: norunt enim, men-
dacii convictos se pejore conditione non futuros, quam haec est
qua nunc sunt3 sin autem vobis imponere et verba dare potuerint,
tum se malis praesentibus liberos fore. Atqui ejusmodi homines
oportet neque in accusatorum numero haberi idoneorum et fide
dignorum neque in testium z non hi, quibus in sua de aliis praedi-
catione magnorum sita spes est compendiorum; sed illi potius ad
accusandum testandumque admittendi sunt, qui saluti publicae
consulentes atque succurrentes capita ipsi sua discriminibus obji-
ciunt. Recte vos mihi facturi videmini, si causam hanc non pri-
vatam sed publicam habeatis, ad salutem omnium quotquot in
civitate degunt pertinentem: non enim his modo quorum causa
nunc agitur sunt servi, sed etiam reliquis omnibus, qui servi, in
horum [consortium suorum] fortunam intuentes, non jam hoc agent
imposterum neque ita secum instituent, ut bene de dominis me·
rendo libertatem mereantur, sed ut falsa de illis denuntiando.

