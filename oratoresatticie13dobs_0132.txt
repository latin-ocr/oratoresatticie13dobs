120 ANDOCIDIS

Et nihilominus tamen iidem a vobis coronisque et illarum coronarum
praeconiis ornantur, ceu viri fortes atque boni. Neque ego infitiabor
recte ita vobis fieri: magna enim virtus est patriam ornare, quocun-
que quisque modo potuerit. Verumtamen hoc certe necesse est
neminem non cernere, summi debere illum fleri, si quis opibusque
suis ipsoque corpore in aleam datis promereri cives suos haud re-
cuset.

4. Jam quae in vos jam dudum contuli, videmini mihi vos omnes
propemodum ea tenere: quae autem imposterum vobis sim commo-
daturus et quae jam nunc instituam paremque vobis profutura, ea
cum quingentis e numero vestro, hoc est cum senatu, communicavi:
quos in capiendis consiliis minus aberraturos esse consentaneum est,
quam si vos oporteat, a me doctos haee eadem‚jam nunc statim supe-r
iis in deliberationem ire. Illi enim, senatores vestri, de rebus ad se
relatis per otium deliberant, errorumque si quos committant rationem
vobis debent turpemque in famam apud vos reliquos cives incurrunt3
quapropter necesse est, eos in capiendis consiliis summa fide atque
circumspectione versari: vos autem ipsi quicquid tandem ulla de re
decernitis, nemo est, qui vos ideo incuset, si quid inde secius eveniat:
aequum enim est, vobis salvum esse jus vestrum, vestris de rebus
pro arbitrio vestre, sive bene sive secus statuendi. Quae tamen
extra illa sub silentii fide senatui commissa communicari vobiscum
possunt, ea, cum jam gesta atque peracta sint, ex me nunc audietis.
Nostis nempe, diditum ad vos permanasse rumorem, frumentum e
Cypro nullum huc esse perventurum3 et erant profecto qui id age-
rent, atque machinarentur, ut ea vos clade afficeremini: ego vero,
ut illi spe atque designatione sua exciderent, nihil mihi ad conten-
tionem feci reliquum, ut efficerem. Quibus autem id modis arti-
busque effecerim, nil attinet vos ex me audire; id unum vos nolim
ignorare, quod nunc agitur: quatuordecim naves granis onustae
tantum non jam nunc in Piraeeum invehuntur, reliquae jam dudum
e Cypro evectae haud multo post simul omnes appellent. Vitam
mereri nolim, si vobis quoque jam nunc arcana possim eadem illa
impertire, quae senatui impertii‚ quo eo jam nunc sciretis, vel ante
quarn effectui dabuntur. Verum quoniam id non licet, intelligetis
illa tum temporis, quum effecta erunt, unaque fructum eorum per-
cipietis: jam vero si velitis, Athenienses, gratiam mihi quandam
indulgere, eamque exiguam nulloque vobis labore constitutam, rem
feceritis perquam mihi jucundam futuram. Quam justa autem et
aequa sit eadem, intelligetis nunc. Quod enim vos ipsi ultro mihi
decreveratis olim et dandum promiseratis, postmodum autem ab
aliis aliam ad sententiam traducti rursus ademeratis, id idem nunc,
aut peto, si vultis, aut, si mavultis, repeto atque reposco, atque hoc
magis quo vos estis liberaliores. Saepe' enim video,vos· servis adeo

