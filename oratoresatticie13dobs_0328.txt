316 LYSIAE

orba, dives sit, de qua domum ducenda atque habenda multi inter
se in jure contendant, ita hic venit mecum litigatum vobisque per·
suasum ita debilitatum mibi corpus non esse atque vos omnes esse
videtis. Vos autem idem mihi facturi videmini, quod faciunt omnes
quibus mens recta constat, ut vestris potius oculis quam hujus ora-
tioni credatis.

5. Contumeliosum autem me cum ait esse rixosumque et violen—
tum atque petulantem, in ista quam cernitis mei corporis debilitate,
ludos sibi de vobis facit, pro puerisque vos ridet, quasi fidem ipsi
sitis habituri formidabilem me appellanti nullam, si admodum mitem.
Ego vero vos autumo, senatores, probe debere dignoscere, quaenam
hominum genera par sit per naturam rerum ad insolentiam efferri,
et quibus rursus negata sit protervia. Mendicos rerumque omnium
egentes haud est consentaneum lascivire, sed eos, quibus multo
plura supersunt quam vita postulat sustentanda; neque, quibus
corpus est imbecillum, sed lacertis et nervis maxime fidentes ; neque
provectos aetate marcidosque, sed juvenes adhuc corporibusque
animisque vigentes. Divites enim pericula forensia de vi facta
nummisjdatis emercantur; pauperes autem ab egestate coerciti ne-
cessario manus continent atque modestiae student: juvenes si quid
aetatis ferocia ablati deliquerint, facile veniam a senioribus impe·
trant; reliquis autem insolescentibus succensent, objurgantque
ambo pariter, tam senes qnam juvenes: valentes viribus ubi alios
verberibusque commulcarint aliisque contumeliis dedecorarint‚ ipsi
possint illaesi abire: imbecilli autem, neque aggressores ulcisci pos-
sunt, neque, in mentem ipsis ubi venerit aliis injuriam offerre, non
succumbere. Accusator itaque proterviam mihi atque rixositatem
exprobrans non serio agere, sed jocari, videtum neque hoc agere,
ut me talem esse vobis persuadeat, sed illud, ut me subsannet,
quasi facinus id sit palma dignum.

6. Praeterea quoque homines ait penes me convenire multos
atque facinorosos, qui sua cum prodigant, tum bonis insidientur
eorum qui sua tueri et salva servare contendant. Ego vero vos
meminisse velim, senatores, haec eum jactantem non me magis,
quam reliquos omnes accusare qui artibus manuariis exercendis
quaestum faciunt; neque eos magis qui me frequentant, quam eos
qui officinas aliorum opificum. Unus enim quisque vestrum itare
solet, alius ad tabernam unguentariam, alius ad tonstrinam, alius
ad sutrinam calceariam, alius quocunque tandem quo animus quem-
que fert, plerique ad proxime forum habentes, paucissimi ad eos
quibus *non plurimum a foro distant officinae, nulli prorsus ad hos
qui longissime illinc habitant. Quod si ergo vestrum quis eos, qui
ad me conveniunt, ideo pro improbis habet, paret eum idem esse de
aliis quoque judicaturum, qui apud alios otium conterunt: sin
autem hos quoque pro facinorosis damnat, constat universum popu-

