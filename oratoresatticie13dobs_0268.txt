256 LYSlAE

confiderent remp. haud esse perituram, sed salvam atque amplam “
futuram et injuriarum sibi oblatarum poenas a facinorosis 'repetitu-
ram: Alcibiades autem unus ausus est in equum adscendere, neque
plebis vestrae studiosus neque nunc tenens artes equestris militiae
,neque in censu a vobis probatus, perinde ac si caritura esset resp.
facultate proterviam in jura sua grassantem castigandi. Verum
oportet meminisse, si patiendum vobis sit quaecunque allubescat
quemque agere, incassum leges esse latas, incassum vos in curias,
in concionem, in tribunalia coire’, incassum militiae magistros deligi.
In primajussus acie stare, judices, si quis hostibus cominus acce-
dentibus illinc' m secundam aciem se subduxerit, sine controversia
nemo est, quin eum ignaviae atque pavoris damnet. sin autem in
scutatis militare Jussus, subito inter equites mirantibus omnibus cir-
cumvolitet‚ mirer equidem, si quis eum venia donet.

4. Ego vero vos jus dicere, judices, autumo, non ipsorum solum-
modo qui identidem sunt reorum causa, sed quo alios quoque dis-
ciplinae contemptores severitate vestrae animadversionis a sceleribus
absterreatis atque sapere doceatis. Quod si ergo solos ignobiles
puniatis, nemo reliquorum omnium corrigatur3 quum nemo facile
eum norit, si quem vos vestra sententia perculeritis: sin autem
nobilissimos quosque puniatis, nemo erit ad quem exem-pli fama non
permanet; quo fiet ut hoc exemplo docti cives sapere diligentiorem
operam virtuti dent postmodum. ln hunc autem Alcibiadem* si
prout vos decet animadverteritis, non ad urbis incolas solummodo
vestrae severitatis laus percrebrescet, sed socios quoque vestros ipsos·
que adeo hostes ad majorem reipublicae habendam reverentiam ex-
citabit, cum videbunt, adversus hoc imprimis flagitiorum genus, quo
Alcibiades se obligavit, vos exardescere, veniamque prorsus omnem
iis denegare si qui ordinem disciplinae militaris conturbaverint.
Recordamini, quaeso, judices, nostrum, quotquot illi expeditioni
interfuimus, magnam fuisse partem, alios invalidos, alios rerum
¹necessariarum egentes ε libentissime mansissent illi quidem in
oppidis atque corpora recreassent, vi vero domum reversi privatam
quique suam rem refecissent. Verum non licebat. —llli quidem,
invalidi, inter levis armaturae milites munia fungi jubebantur, hi
vero, commeatibus destituti, in equitatu discrimina belliadire: et
nihilominus tamen erat omnium nemo, qui, quam sortitus esset
stationem, eam deserere auderet, aut sibijucunda edicti-s imperato-
rum praeferre; multo enim magis patrii juris acerbitatem, quam
hostium arma reformidabatis. Horum memores oportet vos ea
quarn nunc feretis sententia testatum ad omnes facere, si qui Athe-
niensium jussi hostibus occurrere detrectent, eos facere non posse
quo minus in vestrae severitatis aciem incurrant. ’

5. Verum enim vero, dejure quidem militari ipsaque de re nihil

