LYSIAE ‘ AREOPAGITICA
PRO SACRA OLlVA EXSCINDENDA

APOLOGlA.

————

1. Ο LIM equidem opinabar, Senatores [Areopagitae], volenti cuique
licere otium a litibus atque molestiis forensibus agere: nunc autem in
criminationes incurri tam inexspectatas in hominesque tam improbos,
ut necesse mihi videatur esse, ut, si fieri possit, ipsi adeo nondum
in lucem editi discrimina sibi ab illis imminentia exhorrescant3 nam
per hoc hominum genus discrimina capitalia cum insontibus perinde
atque cum consceleratissimis communicantur. Conjectus utique
sum in certamen spissum et inexplicabile. Olim insimulabar oleam
humo eruisse: cujus rei explorandae causa cum accusatores ad
redemptores vectigalium adissent ex oleis publicis redeuntium; cer-
nentes, hac quidem via sibi aditum ad me praeclusum esse omnique
me culpa vacare, nunc me calumniantur Secum excidisse [h. e.
vietum et effoetum oleae truncum, Minervae quondam consecratae]‚
sperantes hoc modo futurum, ut impeditissimam in causam me
implicent, licentiamque de me quicquid velint comminiscendi
adipiscantur. Sic factum est, ut necesse nunc habeam adversus
criminationes falsas ab insidiatore capitis mei temere confictas pu-
gnare, easque dum contendam coram vobis, Senatores, diluere qui
mihi hac in causa jus dicturi sitis, de patria fortunisque meis om-
nibus periclitari : verumtamen ego nihilominus conabor vos omnem
rem a principio inde docere.

2. Erat nempe fundus hic quondam Pisandri: cujus bona cum
essent publicata, Apollodorus Megarensis eum, a populo dono
nactus, aliquandiu ipse per se excoluit; postmodum autem paulo
ante tyrannidem XXX virorum Anticli vendidit: Anticles colendum
nescio cui elocavit : restituta pace eum ego ab Anticle emi. J arn me
decet planum vobis facere, Senatores, quo tempore dominus fundi
factus ego sum, eo neque oleam neque secum ibi ullum fuisse.
Anterioris enim temporis ob delicta, si quae intercesserint, arbitror
haud aequum esse me mulctari, etiamsi oleae olim ibi innumerae
fuissent, nunc desideratae. Nam si per me sublatae illae non sunt,
haud convenit insontem me pro sonte plecti. Bellum nempe, ut

