296 LYSIAE

conditiones offerens. Ei ego me statim opposui, omniaque quae
fierent Tydeo [magistro turmae nostrae] indicavi, qui militibus in
concionem convocatis rem ad deliberandum proposuit: agitabatur
causa utramque in partem: alii alia suadere. Ego vero quae tum
disputaverim, hi mihi testes sunto, quos cito.

TESTES.

Sed patris. quoque spectate literas, quas in Siciliam proficiscenti

addiderat, mihi reddendas, ipsique arbitramini, utrum
earum argumentum e re plebis vestrae sit, an ad ejus fraudem per-
tineat. Pater enim illis in literis, secundum significationes de
rebus nostris privatis domi, hortabatur me domum redire, donec
salvae adhuc in Sicilia res nostrae essent. Atque istaec cohortatio
vobisque vestrisque ibi copiis conducebat: nunquam profecto pater
istaec per epistolam mandasset, nisi vobis et reip. bene voluisset.
Haec de me. Nunc fratrem natu juniorem vobis proponam spe-
ctandum qualis fuerit. Exsules nostri cum aliquando agrum
Atticum persultarent, et non urbem modo quibuscunque possent
modis vexarent, sed etiam ex aree sua [Decelea] prorumpentes
subjectum circa agrum depopularentur, provectus in equo frater ex
ordine suo exsulum unum aliquem interemit. Cujus rei vobis testes
oculatos praestabo, qui rei cum gereretur interfuere.

TESTES.

Fratrem autem denique natu vetustiorem, si qui vestrum hic assi-
dent circumve stant illa in luctuosa expeditione Hellespontica ver-
sati, hi bene norunt commilitonem, ab eoque edita esse virtutis
documenta conscii sunt, nullius alius virtuti quicquam eoncedentia.
Adscendite vos mihi huc.

TESTES.

8. Tales itaque nos cum simus atque fuerimus, ecqui decebit
gratiam nos a vobis nullam referre? AEquumne est severitatis et
gratiae momenta vos libra tam iniqua librare, ut, quibus crimina-
tionibus injustis pater oppressus fuit, ob eas nobis haud meritis
pereundum sit; studii autem nostri pro rep. prompti et indefessi
nullam nos oporteat a vobis reportare gratiam? Summa quidem
haec foret, hercle, injuria. Quidni contra potius, etiamsi per patris
offensionem digni essemus malo, multo majori jure propter labores
a nobis pro rep. exantlatos digni simus, qui non ipsi solummodo
servemur, sed etiam patrem una meritis nostris periculo eripiamus
eoque studii erga vos nostri fructum finemque speratum adipisca-
mur? Non enim profecto lucri cupiditas ad bene de vobis meren-
dum nos impulit, sed hoc spectabamuS‚ ut si quod in certamen
forense aliquando implicaremur, amicorum deprecationes apud vos

